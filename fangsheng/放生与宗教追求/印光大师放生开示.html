<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,印光大师放生开示' />
<link href='../css/3.css' rel='stylesheet' type='text/css'></head><body><script charset='utf-8' src='../js/hengfu.js'></script><script charset='utf-8' src='../js/hengfu2.js'></script><hr><center><div class='zw'>印光大师放生开示</div></center><br><center><div>作者：佚名　来源：</div></center><br><div class='zw'><center>
<div>　　<a="/fjrw/hcrw/yinguangdashi/" class="keylink" target="_blank">印光大师</a><a="/fangsheng/" class="keylink" target="_blank">放生</a>开示</div>
<div>&nbsp;</div>
<div>　　放生</div>
<div>&nbsp;</div>
<div>　　放生一事，原为启发现未人之善心，以期戒杀吃素，普令含识，各得其所，各尽天年。近之则息杀因，远之则灭杀果。小之则全吾心之纯仁，大之则弭世界之杀劫。且勿以为不急之务，而漠然置之也。</div>
<div>&nbsp;</div>
<div>　　生亦不可乱放。放之于江、则无不可。放之于池、凡害鱼之鱼、亦放其中、是放贼于人民之聚处、则群鱼皆为彼之食料。然欲一一<a="/rmgjc/rufa.html" class="keylink" target="_blank">如法</a>、实难做到。是宜极力提倡戒杀吃素、以为根本解决之法。基于放生、略为举行、以期人各体会放之之意而已。若尽量放、而设法未能合法、则亦只功过不相掩耳。放生之举、事虽为生、意实为人。人若止杀、则固用不着此种作为。然人食肉之心愈盛、不设此举、久而久之、将举菲洲之野蛮行为、遍行于世。可不预为设法、令彼嗜杀嗜肉之人、同生反躬自省之诫乎。放生者，但以不忍<a="/rmgjc/shasheng.html" class="keylink" target="_blank">杀生</a>为念、不能计及彼之食生物与否。鱼多食小鱼、及小水虫。若如所谓、则放一大鱼必日杀无数小鱼，水虫。则放一以杀多、是放之功少过多也。然穿上蛇獭、究无几何。即不能尽生物皆买放、则似宜从缓、庶免闲议。放生以至诚为彼<a="/rmgjc/nianfo.html" class="keylink" target="_blank">念佛</a>持咒为本。所有仪式、亦不过表示<a="/rmgjc/faxiang.html" class="keylink" target="_blank">法相</a>而已。如有其人。固宜按仪式行、否则但竭诚念佛即已。又凡生欲放、若夏日当宜速行。倘泥于等齐按仪式作法、或至久经时刻、有碍生命。<a="/fjrw/jsrw/" class="keylink" target="_blank">居士</a>放生宜从省略。若真诚无伪僭之心、即按仪式行、亦非绝不可行。若妄效僧仪、则成我慢矣。法固<a="/rmgjc/yuanrong.html" class="keylink" target="_blank">圆融</a>、当善用心。</div>
<div>&nbsp;</div>
<div>　　杀生不异杀佛</div>
<div>&nbsp;</div>
<div>　　一切众生，皆有<a="/rmgjc/foxing.html" class="keylink" target="_blank">佛性</a>，皆当作佛。佛视一切众生皆是佛，故梵纲经云，我是已成佛，汝是未成佛，若能如是信，戒品已具足。以能信自己是未成之佛，必定要改恶修善，发自利利他之大菩提心，以期断尽烦惑，亲证即心本具之真如佛性。能信一切<a="/rmgjc/liudao.html" class="keylink" target="_blank">六道</a>众生是未成之佛，必定要极力劝导，互相维持于同类，决无相争相杀之之恶作。必定要戒杀护生，大设方便于异类，决无食彼益我之惨心。人由不知自己，与一切众生，皆是未成之佛，故不惜杀人盈城盈野以相争，与杀彼之身，以期悦我之口腹也。世人杀生习以为常，大小事体，皆须行杀。祭神祀祖，养亲待客，无肉则不能为礼。以极苦极惨之事加诸物，用表我之诚垦孝敬。在迷情边论，则尚有可取。在实际上论，则大为可怜也。以一切众生，从无始来。轮回六道，互为父母、兄弟、妻子、眷属，互生。互为怨家对头，循环报复，互杀。佛于诸大乘经中，屡为劝诫，而见闻者少。即得见闻，而信受奉<a="/rmgjc/xingzhe.html" class="keylink" target="_blank">行者</a>更少。于是佛以大悲，现诸异类。供人杀食。即杀之后，现诸异相，俾一切人，知是佛现，冀弭杀劫，以安众生。如蛤蜊、蚌壳牛腰、羊蹄，猪齿、 鳖腹，皆有佛栖。惊人耳目，息世杀机，载藉所记。何能备述。未杀之前，均谓是畜，即杀之后，方知是坲。是知杀生，不异杀佛，即非佛现，亦未来佛，杀而食之，罪逾海 岳，急宜痛戒，庶可<a="/rmgjc/jietuo.html" class="keylink" target="_blank">解脱</a>。须知人物虽异，灵蠢互性，蠢人识暗，灵物智明。五伦八德，固不让人，其诚挚处，比人更深。敢以我强，杀食其肉，致令未来，常受人食。历观史藉，自古及今，凡利人利物者，子孙必定贤善发达。凡害人害物者，子孙必定庸劣灭绝。故<a="http://www.foyan.org/fjdsj/13240.html" class="keylink" target="_blank">孔子</a>之赞<a="/ctwh/sishuwujing/zhouyi/" class="keylink" target="_blank">周易</a>曰。积善之家，必有余庆，积不善之家，必有余殃。余庆余殃者，正庆正殃之盈余也，正庆正殃，乃积善积不善之本人，受于来生后世，比余庆余殃，当超过百千万倍焉。人若知此，断不肯以一时之小快愉，致永受大祸害于无穷也。</div>
<div>&nbsp;</div>
<div>　　祭祖用素</div>
<div>&nbsp;</div>
<div>　　食肉一事，大是怪事，但以习行即久，不知其非，凡以为礼。故祭天地，祭祖宗，奉父母，待宾客，皆以肉为表示诚孝恭敬之物。<a="/rmgjc/shijian.html" class="keylink" target="_blank">世间</a><a="/rmgjc/shengren.html" class="keylink" target="_blank">圣人</a>，不说三世因果，<a="/rmgjc/liudaolunhui.html" class="keylink" target="_blank">六道轮回</a>之事理，亦随顺俗情而行，又复 谆谆于仁民爱物之道。推圣人爱物之仁，可知以肉表诚孝恭敬之非义也。夫表我诚孝恭敬，当以极慈祥清净之物方可。何可以猪、羊、鸡、鸭、鱼、虾、等极秽污之物，又复活活杀死。此等诸物死时，其惨痛怨恨，难以言宣，有仁心者，何忍以杀彼诸物，表我诚敬乎。试思此之诚敬，为顺理之诚敬乎， 抑悖德之诚敬乎。仁人祭祖，尚求仁者之栗，今求屠刽之肉，是焉得为诚敬乎。由是言之，杀生以祭天地，是逆天地好生之德，天神地祗，岂以此诸秽物为香洁，而 歆飨之乎。盖祭者，欲藉此以食其祭品耳。至于祭祖宗，奉父母，待宾客，当思有益于祖宗、父母、宾客，方为合理。今以极残酷之杀业，为我致诚敬之表示，令祖宗、父母、宾客，同膺杀祸，此之诚敬，是祸害，非诚敬也。而况一切众生，皆是过去父母，未来诸佛、不加救济反为表我之诚而加杀害乎。梵纲经云，若佛子，以慈心故，行放生业、一切男子是我父，一切女人是我母，我生生无不从之受生。故六道众生，皆是我父母。而杀而食者，即杀我父母。<a="http://www.gming.org/fojing/lengyanjing/" class="keylink" target="_blank">楞严经</a>云，以人食羊，羊死为人，人死为羊，死死生生，互来相啖，恶业俱生，穷未来际。汝负我命，我还汝债，以是因缘，经百千劫，常在<a="/rmgjc/shengsi.html" class="keylink" target="_blank">生死</a>。入楞严经，断食肉品云，一切众生，从无始来，在生死中，轮回不息。靡不曾作父母、兄弟，男女、眷属，乃至朋友、亲爱、侍使，易生而受鸟兽等身，云何于中杀之而食。世人只知现世，不知过去未来，故杀彼之身，充我之复，以为理所应当。若知其生生世世，互相酬偿，及我与此诸物类，互为父母、兄弟、眷属，互生。互为怨家对头，互杀。勿道不敢自食，即祭天地、祖宗、奉父母，待宾客。亦不敢用肉。以肉乃精血所成之物，谓天地神祗飨此，何异诬人食污。祭祖、奉亲、待客，何异杀过去祖宗、父母、宾客，奉现在祖宗、父母、宾客，又令祖宗、父母、宾客，永劫常受杀报乎。且勿谓人畜轮回，渺茫难稽，史鉴所载，多难胜数。即就近见闻，亦复不少。固当深信，勿造杀业，以既造杀业，必受杀报。经云，<a="/fjrw/zhufopusa/pusa/" class="keylink" target="_blank">菩萨</a>畏因，众生畏果。畏因，则不造杀因，自无杀报。畏果，则徒劳畏惧，了无所益。</div>
<div>&nbsp;</div>
<div>　　关于印光大师的放生开示</div>
<div>&nbsp;</div>
<div>　　所言放生会之办法，足见慈心毅力。必须借此以普劝一切人戒杀护生，吃素念佛，方为大放生。并自己同伦，通皆放之于莲池法海中，俾永离生死苦，常享真常乐，方为放生之一大结果耳。</div>
<div>&nbsp;</div>
<div>　　放生之款，用于放生之各种零费，只期自己无有他用，固无所碍。然亦不妨于众集时，为众说明，则自他俱可无虑矣。</div>
<div>&nbsp;</div>
<div>　　光一向不主张于佛菩萨诞期，及各朔望好日期放生。此事已成铁案。捕生者特为放生者多捕，则买而放者，亦多有因放而捕来耳。然人情多好名，此各日放生则有名。又人情多以因循了事，若不于此各日放，则便不肯特为买放矣。光虽为人如此说，究亦只成空谈。</div>
<div>&nbsp;</div>
<div>　　又生亦不可乱放。放之于江，则无不可。放之于池，凡害鱼之鱼亦放其中，是放贼于人民之聚处，则群鱼皆为彼之食料。然欲一一如法，实难做到。是宜极力提倡戒杀吃素，以为根本解决之法。其于放生略为举行，以期人各体会放之之意而已。若尽量放而设法未能合法，则亦只功过不相掩耳。</div>
<div>&nbsp;</div>
<div>　　放生之举，事虽为生，意实为人。人若止杀，则固用不著此种作为。然人食肉之心愈盛，不设此举，久而久之，将举非洲之野蛮行为遍行于世。可不预为设法，令彼嗜杀嗜肉之人，同生反躬自省之诫乎？</div>
<div>&nbsp;</div>
<div>　　放生者，但以不忍杀生为念，不能计及彼之食生物与否。鱼多食小鱼及小水虫。若如所论，则放一大鱼，必日杀无数小鱼水虫，则放一以杀多，是放之功少过多也。然穿山蛇獭，究无几何。既不能尽生物皆买放，则似宜从缓，庶免闲议。</div>
<div>&nbsp;</div>
<div>　　放生以志诚为彼念佛持咒为本。所有仪式，亦不过表示法相而已。如有其人，固宜按仪式行。否则，但竭诚念佛即已。</div>
<div>&nbsp;</div>
<div>　　又凡生欲放，若夏日当宜速行。倘泥于等齐，按仪式作法，或至久经时刻，有碍生命。居士放生，宜从省略。若真诚无伪僭之心，即按仪式行，亦非绝不可行。若妄效僧仪，则成我慢矣。法固圆融，当善用心。在家居士可放蒙山，则此放生仪，固无所碍。然须绝无僭越之心，深存度生之念方可耳。</div>
<div>&nbsp;</div>
<div>　　按民国二十二年癸酉，鼓山涌泉寺新建放生园落成，大师为撰碑文，勒石于白云堂前，于放生之理，已发挥无遗。今福州怡山长庆寺第一山门放生池，增筑围墙，迨工告竣，而大师年已八秩，力衰目病，不敢再劳老人笔墨。谨检老人曩日来谕真迹，指示关于放生要旨六则，勒石池左，愿与现未从事放生者共勉之。</div>
</div>
</center></div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 