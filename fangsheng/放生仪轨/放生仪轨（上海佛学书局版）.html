<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,放生仪轨（上海佛学书局版）' />
<link href='../css/3.css' rel='stylesheet' type='text/css'></head><body><script charset='utf-8' src='../js/hengfu.js'></script><script charset='utf-8' src='../js/hengfu2.js'></script><hr><center><div class='zw'>放生仪轨（上海佛学书局版）</div></center><br><center><div>作者：佚名　来源：无量光明网</div></center><br><div class='zw'><center>
<a="/fangsheng/yigui/" class="keylink" target="_blank">放生仪轨</a></h2>
<p>　　于<a="/fangsheng/" class="keylink" target="_blank">放生</a>处设香案。备净水杨枝，中供<a="/fjgs/gygs/243621.html" class="keylink" target="_blank">观世音菩萨</a>像。众等以慈眼视诸众生。念其沉沦，深生哀悯。复念三宝有大威力，能救拔之。法师手执水盂，默念想云：一心奉请十方慈父，广大灵感观世音<a="/fjrw/zhufopusa/pusa/" class="keylink" target="_blank">菩萨</a>，降临道场，加持此水，具大功勋，洒沾异类。令彼身心清净，堪闻妙法。</p>
<p>　　一、香赞</p>
<p>　　杨枝净水、遍洒三千、性空八德利人天、福寿广增延。灭罪除愆、火焰化红莲。</p>
<p>　　南无清凉地菩萨摩诃萨（三称）</p>
<p>　　二、称圣号：南无大<a="/rmgjc/beiguan.html" class="keylink" target="_blank">悲观</a>世音菩萨兵（三称）</p>
<p>　　三、法师说水文：</p>
<p>　　菩萨柳头<a="/rmgjc/ganlu.html" class="keylink" target="_blank">甘露</a>水能令一滴遍十方</p>
<p>　　腥膻垢秽尽蠲除令此坛场悉清净</p>
<p>　　教有密言谨当持诵</p>
<p>　　四、<a="/fozhou/dabeizhou/" class="keylink" target="_blank">大悲咒</a>（若干遍。随绕各生灵处洒净。）</p>
<p>　　五、<a="http://www.gming.org/fojing/xinjing/" class="keylink" target="_blank">心经</a>（一遍）</p>
<p>　　六、<a="/fozhou/wangshengzhou/" class="keylink" target="_blank">往生咒</a>（三遍）</p>
<p>　　南无甘露王菩萨摩诃萨（三称）</p>
<p>　　七、请圣：</p>
<p>　　香花迎 香花请南无一心奉请</p>
<p>　　尽<a="/rmgjc/xukong.html" class="keylink" target="_blank">虚空</a>，遍法界。十方<a="/rmgjc/changzhu.html" class="keylink" target="_blank">常住</a><a="/rmgjc/fofa.html" class="keylink" target="_blank">佛法</a>僧三宝。（三称）</p>
<p>　　八、法师白云：</p>
<p>　　十方三宝，释迦本师，弥陀慈父，宝胜如来，<a="/fjrw/zhufopusa/pusa/66963.html" class="keylink" target="_blank">观音菩萨</a>，流水长者子、<a="/rmgjc/tiantai.html" class="keylink" target="_blank">天台</a>永明，诸大士等。惟愿慈悲，证知护念，今有水陆、飞行诸众生等。为他网捕、将入死门、<a="/rmgjc/dizi.html" class="keylink" target="_blank">弟子</a>某等发慈悲心、学菩萨行、赎其身命、放使逍遥。承顺大乘经典，代为忏悔。授与三皈。称扬十号。及说<a="/rmgjc/shieryinyuan.html" class="keylink" target="_blank">十二因缘</a>，但以此类，罪障深重。神识昏迷。不能了知，方等深法。仰乞十方三宝，威德冥加。令其开悟，早得<a="/rmgjc/jietuo.html" class="keylink" target="_blank">解脱</a>，佛子，念汝多生业重，堕在畜生。今为汝等，对三宝前发露罪愆，汝当志诚，随我忏悔。</p>
<p>　　九、忏悔：（法师唱一句大众和一句）</p>
<p>　　往昔所造诸恶业</p>
<p>　　皆由无始贪瞋痴</p>
<p>　　从身语意之所生</p>
<p>　　一切罪障</p>
<p>　　今对佛前</p>
<p>　　皆忏悔（三遍）</p>
<p>　　一切罪根</p>
<p>　　罪从心起将心忏心若灭时罪亦忘</p>
<p>　　心忘罪灭两俱空是则名为真忏悔（三遍）</p>
<p>　　南无求忏悔菩萨摩诃萨（三称）</p>
<p>　　十、持咒：</p>
<p>　　南无清凉地菩萨（三称）</p>
<p>　　离婆离婆帝，求诃求诃帝，陀罗尼帝，尼诃啰帝，毗黎你帝，摩诃伽帝，真陵乾帝，娑婆诃。（三遍）</p>
<p>　　唵。萨斡巴钵。月斯普吒，怛贺啰。斡资啰耶。娑诃。（七遍）</p>
<p>　　十一、传授皈依：</p>
<p>　　诸佛子，汝等不闻三宝，不解皈依，所以轮回三有，今堕畜生，我今授汝等<a="/rmgjc/sanguiyi.html" class="keylink" target="_blank">三皈依</a>法，汝今谛听，诸佛子等。</p>
<p>　　皈依佛皈依法皈依僧（三说，法师说一遍。众答一遍）</p>
<p>　　皈依佛两足尊。皈依法离欲尊。皈依僧众中尊。（三说，法师说一遍。众答一遍）</p>
<p>　　皈依佛不堕<a="/rmgjc/diyu.html" class="keylink" target="_blank">地狱</a>。皈依法不堕饿鬼。皈依僧不堕傍生。（三说，法师说一遍。众答一遍）</p>
<p>　　汝等佛子。皈依佛竟 皈依法竟 皈依僧竟</p>
<p>　　从今以往，称佛为师，更不皈依邪魔外道。（三说，法师说一遍。众答一遍）</p>
<p>　　从今以往，称法为师，更不皈依外道典籍。（三说，法师说一遍。众答一遍）</p>
<p>　　从今以往，称僧为师，更不皈依外道邪众。（三说，法师说一遍。众答一遍）</p>
<p>　　诸佛子等，<a="/fxrm/fxkb/xgfjlhh/1086.html" class="keylink" target="_blank">皈依三宝</a>已。我今更为汝说。十二因缘。生相灭相、令汝了知生灭之法、悟不生灭之法。当处究竟。当处清净。当处<a="/rmgjc/zizai.html" class="keylink" target="_blank">自在</a>。一究竟。一切究竟。一清净。一切清净。一自在。一切自在。同于诸佛，证大<a="/rmgjc/niepan.html" class="keylink" target="_blank">涅槃</a>。所谓无明缘行、行缘识、识缘名色、名色缘六入、六入缘触、触缘受、受缘爱、爱缘取、取缘有、有缘生、生缘老死忧悲苦恼。所谓无明灭、则行灭、行灭则识灭、识灭则名色灭、名色灭则六入灭、六入灭则触灭、触灭则受灭、受灭则爱灭、爱灭则取灭、取灭则有灭、有灭则生灭、生灭则老死忧悲苦恼灭。无明无性。本是诸佛不动之体。汝等执著。妄起无明。譬如病目，见空中花。既知是已，无明即灭。佛子。再为汝等称四弘誓愿。令汝得闻。依佛发愿。依愿<a="/rmgjc/xiuxing.html" class="keylink" target="_blank">修行</a>。汝今谛听。</p>
<p>　　十二、发愿</p>
<p>　　众生无边誓愿度 烦恼无尽誓愿断</p>
<p>　　法门无量誓愿学 佛道无上誓愿成（三遍）</p>
<p>　　自性众生誓愿度 自性烦恼誓愿断</p>
<p>　　自性法门誓愿学 自性佛道誓愿成（三遍）</p>
<p>　　十三、称赞如来名号</p>
<p>　　诸佛子。我更为汝，称赞如来吉祥名号。能令汝等。永离三途八难之苦。常为如来真净佛子。</p>
<p>　　南无多宝如来南无宝胜如来南无妙色身如来南无广博身如来南无离怖畏如来南无甘露王如来南无阿弥陀如来（三遍）</p>
<p>　　十四、放生</p>
<p>　　诸佛子等。此七如来。以誓愿力。拨济众生。三称其名，千生离苦。证无上道。惟愿汝等。既放以后，永不遭遇恶魔吞啖。网捕相加。获尽天年。命终之后，承三宝力。<a="/rmgjc/suiyuan.html" class="keylink" target="_blank">随缘</a>往生。西方<a="/rmgjc/jingtu.html" class="keylink" target="_blank">净土</a>。持戒修行。见佛闻法。授菩萨记。转化众生。更愿放生。弟子某等菩提行愿。念念增明。救护众生，常如已想。得生安养。见阿弥陀佛。证无生忍。分身尘刹。尽未来际。广度众生。并愿捕生人等。回心向善，同得解脱。共证真常。</p>
<p>　　十五、唱赞</p>
<p>　　胎卵湿化多劫沉迷皈依三宝发菩提笼网捕免离海阔天飞随佛生西天南无生佛界菩萨摩诃萨。摩诃般若波罗蜜。</p>
<p>　　十六、<a="/rmgjc/nianfo.html" class="keylink" target="_blank">念佛</a></p>
<p>　　南无西方<a="/rmgjc/jileshijie.html" class="keylink" target="_blank">极乐世界</a>大慈大悲阿弥陀佛</p>
<p>　　南无阿弥陀佛（绕生灵处三匝）</p>
<p>　　南无观世音菩萨（三称）</p>
<p>　　南无<a="/fjrw/zhufopusa/pusa/66971.html" class="keylink" target="_blank">大势至菩萨</a>（三称）</p>
<p>　　南无清净大海众菩萨（三称）</p>
<p>　　十七、回向</p>
<p>　　愿以此功德 庄严佛净土上报四重恩 下济三途苦</p>
<p>　　若有见闻者 悉发菩提心尽此一报身 同生极乐国</p>
<p>　　<a="/fangsheng/wenku/gongde/" class="keylink" target="_blank">放生功德</a><a="/rmgjc/shusheng.html" class="keylink" target="_blank">殊胜</a>行。无边胜福皆回向。</p>
<p>　　普愿沉溺诸众生。速往无量光佛刹。</p>
<p>　　十方三世一切佛一切菩萨摩诃萨</p>
<p>　　摩诃般若波罗蜜（全）</p>
<p>　　上海佛学书局版</p>
</div>
</center></div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 