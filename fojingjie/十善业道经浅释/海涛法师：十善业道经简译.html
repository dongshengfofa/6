<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,海涛法师：十善业道经简译' />
<link href='../../3/css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>海涛法师：十善业道经简译</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　如是我闻:一时，佛在婆竭罗龙宫，与八千大比丘众，三万二千菩萨摩诃萨俱。</p><p style="line-height:1.5em">　　尔时，世尊告龙王言:‘一切众生心想异故，造业亦异，由是故有诸趣轮转。</p><p style="line-height:1.5em">　　‘龙王!汝见此会，及大海中，形色种类各别不耶?如是一切靡不由心造善不善身业、语业、意业所致!而心无色，不可见、取，但是虚妄诸法集起，毕竟无主、无我、我所。虽各随业，所现不同，而实于中，无有作者。故一切法皆不思议，自性如幻。智者知己，应修善业，以是所生蕴、处、界等，皆悉端正，见者无厌。</p><p style="line-height:1.5em">　　‘龙王!汝观佛身，从百千亿福德所生，诸相庄严，光明显曜，蔽诸大众:设无量亿自在梵王，悉不复现。其有瞻仰如来身者，岂不目眩!汝又观此诸大菩萨，妙色严净，一切皆由修集善业福德而生。又诸天、龙入部众等，大威势者，亦因善业福德所生。今大海中，所有众生，形色粗鄙，或大或小，皆由自心种种想念，作身、语、意诸不善业，是故随业，各自受报。汝今常应如是修学，亦令众生，了达因果，修习善业。汝当于此正见不动，勿复堕在断、常见中!于诸福田，欢喜敬养，是故汝等，亦得人天尊敬供养。</p><p style="line-height:1.5em">　　‘龙王当知!菩萨有一法，能断一切诸恶道苦。何等为一?谓于昼夜常念思惟观察善法，令诸善法念念增长，不容毫分不善间杂。是即能令诸恶水断，善法圆满，常得亲近诸佛菩萨，及余圣众。言善法者:谓人天身、声闻菩提、独觉菩提、无上菩提，皆依此法以为根本，而得成就，故名善法。此法即是十善业道!何等为十?谓能永断杀生、偷盗、邪行、妄语、两舌、恶口、绮语、贪欲、嗔恚、邪见。</p><p style="line-height:1.5em">　　‘龙王!若离杀生，即得成就十离恼法。何等为十?</p><p style="line-height:1.5em">　　一、放诸众生，普施无畏。</p><p style="line-height:1.5em">　　二、常于众生，超大慈心。</p><p style="line-height:1.5em">　　三、永断一切嗔恚习气。</p><p style="line-height:1.5em">　　四、身常无病。</p><p style="line-height:1.5em">　　五、寿命长远。</p><p style="line-height:1.5em">　　六、恒为非人之所守护。</p><p style="line-height:1.5em">　　七、常无恶梦，寝觉快乐。</p><p style="line-height:1.5em">　　八、减除怨结，众怨自解。</p><p style="line-height:1.5em">　　九、无恶道怖。</p><p style="line-height:1.5em">　　十、命终生天。</p><p style="line-height:1.5em">　　是为十。若能回向阿褥多罗三藐三菩提者，后成佛时，得佛随心自在寿命。</p><p style="line-height:1.5em">　　‘复次、龙王!若离偷盗，即得十种可保信法。何等为十?</p><p style="line-height:1.5em">　　一、资财盈积，王、贼、水&nbsp;火、及非爱子，不能散灭。</p><p style="line-height:1.5em">　　二、多人爱念。</p><p style="line-height:1.5em">　　三、人不欺负。</p><p style="line-height:1.5em">　　四、十方赞美。</p><p style="line-height:1.5em">　　五、不忧损害。</p><p style="line-height:1.5em">　　六、善名流布。</p><p style="line-height:1.5em">　　七、处众无畏。</p><p style="line-height:1.5em">　　八、财、命、色、力、安乐&nbsp;辩才，具足无缺。</p><p style="line-height:1.5em">　　九、常怀施惠。</p><p style="line-height:1.5em">　　十、命终生天。</p><p style="line-height:1.5em">　　是为十。若能回向阿褥多罗三藐三菩提者，后成佛时，得证清净大菩提智。</p><p style="line-height:1.5em">　　‘复次、龙王!若离邪行，即得四种智所赞法。何等为四?</p><p style="line-height:1.5em">　　一、诸根调适。</p><p style="line-height:1.5em">　　二、永离諠掉。</p><p style="line-height:1.5em">　　三、世所称叹。</p><p style="line-height:1.5em">　　四、妻莫能侵。</p><p style="line-height:1.5em">　　是为四。若能回向阿褥多罗三藐三菩提者，后成佛时，得佛丈夫隐密藏相。</p><p style="line-height:1.5em">　　‘复次、龙王!若离妄语，得得八种天所赞法。何等为八?</p><p style="line-height:1.5em">　　一、日常清净优钵花香。</p><p style="line-height:1.5em">　　二、为诸世间之所信伏。</p><p style="line-height:1.5em">　　三、发言成证，人天敬爱。</p><p style="line-height:1.5em">　　四、常以爱语，安慰众生。</p><p style="line-height:1.5em">　　五、得胜意乐，三业清净。</p><p style="line-height:1.5em">　　六、言无误失，心常欢喜。</p><p style="line-height:1.5em">　　七、发言尊重，人天奉行。</p><p style="line-height:1.5em">　　八、智慧殊胜，无能制伏。</p><p style="line-height:1.5em">　　是为八。若能回向阿褥多罗三藐三菩提者，后成佛时，即得如来真实语。</p><p style="line-height:1.5em">　　‘复次、龙王!若离两舌，即得五种不可坏法。何等为五?</p><p style="line-height:1.5em">　　一、得不坏身，无能害故。</p><p style="line-height:1.5em">　　二、得不坏眷属，无能破故。</p><p style="line-height:1.5em">　　三、得不坏信，顺本业故。</p><p style="line-height:1.5em">　　四、得不坏法行，所修坚固故。</p><p style="line-height:1.5em">　　五、得不坏善知识，不诳惑故。</p><p style="line-height:1.5em">　　是为五。若能回向阿褥多罗三藐三菩提者，后成佛时，得正眷属，诸魔外道不能沮坏。</p><p style="line-height:1.5em">　　‘复次、龙王!若离恶口，即得成就八种净业，何等为八?</p><p style="line-height:1.5em">　　一、言不乖度。</p><p style="line-height:1.5em">　　二、言皆利益。</p><p style="line-height:1.5em">　　三、言必契理。</p><p style="line-height:1.5em">　　四、言语美妙。</p><p style="line-height:1.5em">　　五、言可承领。</p><p style="line-height:1.5em">　　六、言则信用。</p><p style="line-height:1.5em">　　七、言无可讥。</p><p style="line-height:1.5em">　　八、言尽爱乐。</p><p style="line-height:1.5em">　　是为八。若能回向阿耨多罗三藐三菩提者，后成佛时，具足如来梵音声相。</p><p style="line-height:1.5em">　　‘复次、龙王!若离绮语，即得成就三种决定。何等为三?</p><p style="line-height:1.5em">　　一、定为智人所爱。</p><p style="line-height:1.5em">　　二、定能以智如实答问。</p><p style="line-height:1.5em">　　三、定于人天威德最胜，无有虚妄。</p><p style="line-height:1.5em">　　是为三。若能回向阿耨多罗三藐三菩提者，后成佛时，即得如来诸所授记皆不唐捐。</p><p style="line-height:1.5em">　　‘复次、龙王!若离贪欲，即得成就五种自在。何等为五?</p><p style="line-height:1.5em">　　一、三业自在，诸根具足故。</p><p style="line-height:1.5em">　　二、财物自在，一切怨贼不夺故。</p><p style="line-height:1.5em">　　三、福德自在，随心所欲，物皆备故。</p><p style="line-height:1.5em">　　四、王位自在，珍奇妙物皆奉献故。</p><p style="line-height:1.5em">　　五、所获之物，过本所求百倍殊胜，由于昔时不悭嫉故。</p><p style="line-height:1.5em">　　‘复次、龙王!若离嗔恚，即得八种喜悦心法。何等为八?</p><p style="line-height:1.5em">　　一、无损恼心。</p><p style="line-height:1.5em">　　二、无嗔恚心。</p><p style="line-height:1.5em">　　三、无诤讼心。</p><p style="line-height:1.5em">　　四、柔和质直心。</p><p style="line-height:1.5em">　　五、得圣者慈心。</p><p style="line-height:1.5em">　　六、常作利益，安众生心。</p><p style="line-height:1.5em">　　七、身相端严，众共尊敬。</p><p style="line-height:1.5em">　　八、以和忍故，速生梵世。</p><p style="line-height:1.5em">　　是为八。若能回向阿耨多罗三藐三菩提者，后成佛时，得无碍心，观者无厌。</p><p style="line-height:1.5em">　　‘复次、龙王!若离邪见，即得成就十功德法。何等为十?</p><p style="line-height:1.5em">　　一、得真善意乐，真善等侣。</p><p style="line-height:1.5em">　　二、深信因果，宁殒身命终不作恶。</p><p style="line-height:1.5em">　　三、惟皈依佛，非余天等。</p><p style="line-height:1.5em">　　四、直心正见，永离一切吉凶疑网。</p><p style="line-height:1.5em">　　五、常生人生，不更恶道。</p><p style="line-height:1.5em">　　六、无量福慧转转增胜。</p><p style="line-height:1.5em">　　七、永离邪道，行于圣道。</p><p style="line-height:1.5em">　　八、不起身见，舍诸恶业。</p><p style="line-height:1.5em">　　九、住无碍见。</p><p style="line-height:1.5em">　　十、不堕诸难。</p><p style="line-height:1.5em">　　是为十。若能回向阿耨多罗三藐三菩提者，后成佛时，速证一切佛法，成就自在神通。’</p><p style="line-height:1.5em">　　尔时，世尊复告龙王言:‘若有菩萨依此善业，于修道时，能离杀害而行施故，常富财宝无能侵夺，长寿无夭，不为一切怨贼损害。离不与取而行施故，常富财宝无能侵夺，最胜无比，悉能备集诸佛法藏。离非梵行而行施故，常富财宝无能侵夺，其家贞顺，母及妻子无有能以欲心视者。离虚诳语而行施故，常富财宝无能侵夺，离众毁谤，摄持正法，如其誓愿所作必果。离离间语而行施故，常富财宝无能侵夺，眷属和睦，同一志乐恒无乖诤。离粗恶语而行施故，常富财宝无能使夺，一切众会欢喜贩依，言皆信受无违拒者。离无义语而行施故，常富财宝无能侵夺，言不虚设，人皆敬受，能善方便断诸疑惑。离贪求心而行施故，常富财宝无能侵夺，一切所有悉以惠舍，信解坚固，具大威力。离忿怒心而行施故，常富财宝无能侵夺，连自成就无碍心智，诸根严好，见皆敬爱。离邪倒心而行施故，常富财宝无能侵夺，恒生正见敬信之家，见佛、闻法、供养众僧，常不忘失大菩提心。是为大士修菩萨道时，行十善业，以施庄严所获大利。</p><p style="line-height:1.5em">　　‘如是龙王!举要言之，行十善道，以戒庄严故，能生一切佛法义利，满足大愿。忍辱庄严故，得佛圆音，其众相好。精进庄严故，能破魔怨，入佛法藏。定庄严故，能生念、慧、惭愧、轻安。慧庄严故，能断一切分别妄见。慈庄严故，于诸众生，不起恼害。悲庄严故，愍诸众生，常不厌舍。喜庄严故，见修善者，心无嫌嫉。舍庄严故，于顺违境，无爱恚心。四摄庄严故，常勤摄化一切众生。念处庄严故，善能修习四念处观。正勤庄严故，悉能断除一切不善法，成一切善法。神足庄严故，恒令身心轻安快乐。五根庄严故，深信坚固，精勤匪懈，常无迷妄，寂然调顺，断诸烦恼。力庄严故，众想尽灭，无能坏者。觉支庄严故，常善觉悟一切诸法。正道庄严故，得正智慧常现在前。止庄严故，悉能涤除一切结使。观庄严故，能如实知诸法自性。方便庄严故，速得成满为、无为乐。</p><p style="line-height:1.5em">　　‘龙王当知!此十善业，乃至能令十力、无畏、十八不共一切佛法，皆得圆满。是故汝等应勤修学。</p><p style="line-height:1.5em">　　‘龙王当知!譬如一切城邑、聚落，皆依大地而得安住，一切药草、卉木、丛林，亦皆依地而得生长。此十善道，亦复如是;一切人、天依之而立，一切声闻、独觉菩提，诸菩萨行，一切佛法，咸共依此十善大地而得成就。’</p><p style="line-height:1.5em">　　佛说此经已，娑竭罗龙王，及诸大众，一切世间天、人、阿修罗等，皆大欢喜，信受奉行。</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 