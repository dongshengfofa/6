<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,《华严经》之研究法' />
<link href='../css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>《华严经》之研究法</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　《华严经》之研究法</p><p style="line-height:1.5em">　　周叔迦</p><p style="line-height:1.5em">　　绪&nbsp;说</p><p style="line-height:1.5em">　　《华严经》或称为《杂华经》，乃法相宗六根本经之一。而贤首宗亦以为根本。西竺大本凡十万偈。东土有二译。晋译只三万六千偈，凡六十卷，有八会三十四品。唐译只四万五千偈，凡八十卷，有九会三十九晶而已。其异译别生复有十九部。兹列述于下：</p><p style="line-height:1.5em">　　第一举果劝乐生信分有一会，即第一寂灭道场会，说毗卢法身华严刹海依正之果。晋译凡四卷二品，唐译凡十一卷六品。</p><p style="line-height:1.5em">　　第二修因契果生解分有六会，即第二普光明殿会，说十信。晋译凡四卷六品，唐译亦四卷六品。又有别译三部。</p><p style="line-height:1.5em">　　第三忉利天宫会，说十住。晋译凡三卷六品，唐译亦三卷六品。又有别译三部。</p><p style="line-height:1.5em">　　第四夜摩天宫会，说十行。晋译凡三卷四品，唐译亦三卷四品。</p><p style="line-height:1.5em">　　第五兜率天宫会，说十回向。晋译凡十卷三品，唐译凡十二卷三晶。</p><p style="line-height:1.5em">　　第六他化自在天宫会，说十地。晋译连下会为一会，凡十三卷十一晶，唐译此会有六卷一品。又有别译三部。</p><p style="line-height:1.5em">　　第七普光明殿会，说十定、十通、十忍等。晋译缺五十定晶，故无重会普光之文，而连上十地品为一会。唐译则别为一会，凡十三卷十一品。又有别译五部。</p><p style="line-height:1.5em">　　第三托法进修成行分有一会，即第八普光明殿会，说二千行法。晋译有七卷一品，唐译有十卷一品。又有别译一部。</p><p style="line-height:1.5em">　　第四依人证人成德分有一会，即第九给孤独园会，说善财历事善知识。晋译有十四卷一品，唐译有二十一卷一品。有别译一部名《普贤行愿品》四十卷。其最末一卷说十大愿王，为华严所无，而天竺震旦多别行，为朝暮诵持之要。此愿有别译四部。</p><p style="line-height:1.5em">　　至于研究之法。约可分为四种次第：第一讽读经文，第二探寻纲宗，第三分品研究，第四综习全经，第五参考群籍。</p><p style="line-height:1.5em">　　第一讽读经文</p><p style="line-height:1.5em">　　《华严大经》有晋唐两译。欲研习者必将此二经讽读多遍，使全经大旨仿佛能了贯心中，方能细绎其文旨。若能兼读大本《普贤行愿品》，即四十卷本者，尤佳。</p><p style="line-height:1.5em">　　第二&nbsp;探寻纲宗</p><p style="line-height:1.5em">　　华严经文既广，义趣尤繁，若不先探寻纲宗，则如人海算沙，茫无止境。</p><p style="line-height:1.5em">　　《大方广佛华严经玄义》一卷&nbsp;唐静居撰</p><p style="line-height:1.5em">　　居为贞元时人。此卷乃御诞日于宫中麟德殿讲读之作。文中初</p><p style="line-height:1.5em">　　述七处九会品名卷数，次略释经题，次述各会大旨，诸品要义，末</p><p style="line-height:1.5em">　　总述九会相乘之义。一经宗要，了如指掌。</p><p style="line-height:1.5em">　　《华严经七处九会颂释章》一卷&nbsp;唐澄观撰</p><p style="line-height:1.5em">　　凡有颂十七章，后释大致，前半明处会品义，后半明法门。如十</p><p style="line-height:1.5em">　　佛、六相、十住、十行、十回向、十地、十定、十通、十忍及十玄义。</p><p style="line-height:1.5em">　　絮要提纲，文理平易，极便初学。</p><p style="line-height:1.5em">　　《华严经文义纲目》一卷&nbsp;唐法藏撰</p><p style="line-height:1.5em">　　亦名《华严纲目》。盖即《华严探玄记》玄义之初稿，文凡十门，</p><p style="line-height:1.5em">　　前半说明华严经题宗趣，后半分辨诸会序分中请问、人定、光加</p><p style="line-height:1.5em">　　及所说法差别之义。</p><p style="line-height:1.5em">　　《华严经决疑论》四卷唐李通玄撰</p><p style="line-height:1.5em">　　以十门科释全经。初会二会各为一门，三至八会前半为一门，八</p><p style="line-height:1.5em">　　会后半为二门，九会为一门，十会有四门。于善财南参申述最</p><p style="line-height:1.5em">　　详。</p><p style="line-height:1.5em">　　《华严纶贯》一卷宋复庵撰</p><p style="line-height:1.5em">　　复庵虽为贤首宗学，而此卷实用禅义，自述得旨于曹洞宗真歇清</p><p style="line-height:1.5em">　　了禅师。前半依清凉明九会及经题大义，略明四分、五周、六相、</p><p style="line-height:1.5em">　　十玄、四种法界、二十重华严之旨;后半录古德拈颂、善财南参诸</p><p style="line-height:1.5em">　　作。</p><p style="line-height:1.5em">　　《华严要解》一卷宋戒环撰</p><p style="line-height:1.5em">　　凡有三章：初悬叙，二释题，三科解。即依方山合论，立十会四十</p><p style="line-height:1.5em">　　品经。以五位法门、三周因果、二种常道判之。于一一品释其大</p><p style="line-height:1.5em">　　旨，亦以方山为正，清凉为助。夫方山只可当于顿，而清凉实继</p><p style="line-height:1.5em">　　圆宗。今以方山为正，是其智有所不逮，未能判顿圆之殊耳。</p><p style="line-height:1.5em">　　《华严经谷海集》三卷宋道通撰</p><p style="line-height:1.5em">　　此书全依清凉，于九会一一品先立目以标宗，次述法以提要，后</p><p style="line-height:1.5em">　　明意以申旨。言简义赅，初学者可参考也。</p><p style="line-height:1.5em">　　第三&nbsp;分品研究</p><p style="line-height:1.5em">　　华严经文浩瀚难穷，故先研习其要品，为全经之关键。其中以</p><p style="line-height:1.5em">　　《人法界品》及《十地品》为最要。《人法界品》之别译即《普贤行愿</p><p style="line-height:1.5em">　　品》，而其末卷尤为精到。研习之次第，约可如下：</p><p style="line-height:1.5em">　　《普贤行愿品别行疏钞》五卷唐澄观疏宗密钞</p><p style="line-height:1.5em">　　此钞前三卷为玄义，总述华严及贤首一宗大旨，后二卷科释文</p><p style="line-height:1.5em">　　句，故应先览。</p><p style="line-height:1.5em">　　《华严经普贤行愿品疏》四十卷&nbsp;唐澄观撰</p><p style="line-height:1.5em">　　全品既就善财依佛菩萨历事知识，随所见闻，无不契人。若能熟</p><p style="line-height:1.5em">　　习此一品，即总全经信解行证，旨归一心性海也。</p><p style="line-height:1.5em">　　《十地经论义记》八卷&nbsp;隋慧远撰</p><p style="line-height:1.5em">　　《十地经论》为天竺世亲菩萨造，元魏菩提留支译。释《华严十</p><p style="line-height:1.5em">　　地晶》者，南北朝时专习此论者号为地论师，学说风行一时，开</p><p style="line-height:1.5em">　　后来慈恩宗之先河。慧远居净影寺，为地论师集大成者。惜原</p><p style="line-height:1.5em">　　本十四卷，而今佚卷九以下六卷，未能窥其全豹耳。</p><p style="line-height:1.5em">　　《十住毗婆娑论》十五卷&nbsp;龙树菩萨造&nbsp;姚秦鸠摩罗什译</p><p style="line-height:1.5em">　　此释《十地品》之初二地。</p><p style="line-height:1.5em">　　第四&nbsp;综习全经</p><p style="line-height:1.5em">　　注解全经凡有四部。三为贤首宗作。一则近于禅宗。又两疏解</p><p style="line-height:1.5em">　　晋译，两疏解唐译。其研究次第如下：</p><p style="line-height:1.5em">　　《大方广佛华严经疏钞》二百二十卷&nbsp;唐澄观撰</p><p style="line-height:1.5em">　　此疏释唐译。古来疏钞别行，疏六十卷，钞九十卷。今本会经疏</p><p style="line-height:1.5em">　　钞为二百二十卷。昔贤首既预实叉难陀译《华严》竟，拟撰新</p><p style="line-height:1.5em">　　疏，未就而卒。弟子慧苑撰《华严略疏刊定记》。清凉以为乖背</p><p style="line-height:1.5em">　　圆宗。于是别撰疏钞，分章辨义，逐句揭宗，义无不备，事无不</p><p style="line-height:1.5em">　　周。习华严者唯一宝钥也。</p><p style="line-height:1.5em">　　《大方广佛华严经探玄记》八十卷&nbsp;唐法藏撰</p><p style="line-height:1.5em">　　此释晋译经。先有十门玄义，后随文解释，于《十地品》最详，兼</p><p style="line-height:1.5em">　　牒《十地经论》而为诠述。于诸法相，皆开章广释，为习贤首宗</p><p style="line-height:1.5em">　　者第一要籍也。《大方广佛华严经搜玄分齐通智方轨》六十卷&nbsp;唐智俨撰</p><p style="line-height:1.5em">　　略称《搜玄记》。俨为贤首宗二祖，从初祖法顺习观门，然后至</p><p style="line-height:1.5em">　　至相寺习《十地》，于名相仍多存地论师说，记文但撮每章玄义</p><p style="line-height:1.5em">　　为立科目，标判分齐，示人以通经之轨则、智悟之方隅而已，不广</p><p style="line-height:1.5em">　　委释。是以贤首《与新罗义湘书》云，和尚章疏，义丰文简，致令</p><p style="line-height:1.5em">　　后人多难趣人也。</p><p style="line-height:1.5em">　　《大方广佛华严经合论》八十卷&nbsp;唐李通玄撰</p><p style="line-height:1.5em">　　此论释唐译。玄居方山，世称方山长者，开元时人，在贤首之后</p><p style="line-height:1.5em">　　而清凉之先。文中多明顿悟法门。与禅宗相表里，宋元禅德多</p><p style="line-height:1.5em">　　喜诵之。然于梵音名相间有望文穿凿处，亦大醇而小疵者也。</p><p style="line-height:1.5em">　　第五参考众籍</p><p style="line-height:1.5em">　　《华严经游意》一卷&nbsp;隋吉藏撰</p><p style="line-height:1.5em">　　凡有四门。明化主化处教门徒众义，多引三论旧说，以破江南及</p><p style="line-height:1.5em">　　成论、地论师义。吉藏之学出于摄山，而摄山以三论华严命家，</p><p style="line-height:1.5em">　　是故此作至可宝贵。</p><p style="line-height:1.5em">　　《华严略策》一卷《华严人法界晶问答》一卷&nbsp;唐澄观撰</p><p style="line-height:1.5em">　　《略策》为问答四十二章，所述不外疏钞所明，而能令华严大旨、</p><p style="line-height:1.5em">　　教理行果圆顿之宗粗备于斯，总持少文而摄广义，诚初学之良导</p><p style="line-height:1.5em">　　也。至于《人法界品问答》所明，《华严疏》及《普贤行愿晶疏》</p><p style="line-height:1.5em">　　中多已明之，间有出入，可互证耳。</p><p style="line-height:1.5em">　　《华严纲要》八十卷&nbsp;唐澄观疏&nbsp;明德清提絮</p><p style="line-height:1.5em">　　此乃憨山就《清凉疏》挈要提纲，析义分文之作，于疏有未发处，</p><p style="line-height:1.5em">　　间略为补出耳。</p><p style="line-height:1.5em">　　《续华严经疏刊定记》十四卷&nbsp;唐慧苑撰</p><p style="line-height:1.5em">　　贤首撰疏释新经，未就而卒，弟子慧苑足成之。原本十六</p><p style="line-height:1.5em">　　卷，今佚卷七、卷十六。又卷四缺前半，卷九、卷十二缺后</p><p style="line-height:1.5em">　　半。《清凉疏》中多破慧苑说。盖训诂音义是其所长，玄义</p><p style="line-height:1.5em">　　奥旨是其所短也。</p><p style="line-height:1.5em">　　《华严经文义要诀问答》四卷&nbsp;唐新罗表员撰</p><p style="line-height:1.5em">　　此书凡有十八章，每章以三门分别之。所集多隋慧远、唐法藏、</p><p style="line-height:1.5em">　　慧苑、新罗元晓、义湘及懔法师义，而不及澄观。盖作于贞元之</p><p style="line-height:1.5em">　　先也。</p><p style="line-height:1.5em">　　《华严谈玄抉择》六卷&nbsp;辽鲜演撰</p><p style="line-height:1.5em">　　鲜演未详何时人。此书佚其首卷。卷二末有跋云“寿昌二年开</p><p style="line-height:1.5em">　　雕”，即宋哲宗绍圣三年也。乃就清凉《华严疏》十重玄义之前</p><p style="line-height:1.5em">　　七门文义难解者，为之抉择。钞文亦随难解释，而会人之，于百</p><p style="line-height:1.5em">　　法三性处申释较详也。</p><p style="line-height:1.5em">　　《华严悬谈会玄记》四十卷&nbsp;元南诏普瑞撰</p><p style="line-height:1.5em">　　此书释清凉《玄义疏》之钞文，皆极详尽。</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 