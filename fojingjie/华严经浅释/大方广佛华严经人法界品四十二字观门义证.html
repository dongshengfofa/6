<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,大方广佛华严经人法界品四十二字观门义证' />
<link href='../css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>大方广佛华严经人法界品四十二字观门义证</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　大方广佛华严经人法界品四十二字观门义证</p><p style="line-height:1.5em">　　唐特进试鸿胪卿三藏沙门大广智不空奉诏译</p><p style="line-height:1.5em">　　优婆塞周演济分章集证</p><p style="line-height:1.5em">　　《大方广佛华严经·人法界品》四十二字观门者，即《华严经·人法界品》善财童子所参第四十三善知识文。晋译《华严》六十卷，原缺九知识，此章亦在所缺中。唐垂拱中地婆诃罗对勘梵本，始补译会人，是为第一译。证圣中实叉难陀所译《华严经》八十卷之文为第二译，贞元中般若重译“人法界晶”文，名曰《普贤行愿品》四十卷，为第四译。今所释者，乃不空三藏别译，为第三译。考之天竺文字，积文成名，积名成句，故曰名句文身。文身者，字母是也。综观诸经所论字母，凡有二种：一者五十二字母，二者四十二字母。说五十二字母者，有《大般涅槃经》、《普曜经》、《佛本行集经》、《毗卢遮那成佛经》、《金刚顶经》、《文殊问经》等，是天竺基本字母，凡十有六音三十六母，由此基本字母二合三合，重重相呼，则有一万六千五百五十字母。说四十二字母者，有《大般若经》、《大集经》、《守护国界主经》、《华严经》等，乃于一万六千五百五十字母中选出四十二字母，即是毗卢遮那海印三昧所显也。唐清凉大师《华严疏钞》释此字门，杂用《涅槃》等义，勘之梵音，颇多乖舛。今之唱诵华严字母者，以四十二字与十四音叠相转和，成五百八十八字，不知始于何时，疑是元人所作。亦杂用五十二字母法，大非所宜。法门既异，经论无本，不应杂揉。成慢法罪，是故今释此品全用《般若》、《智论》、《大集》等文。庶几法门分齐、转则有序也。《光赞》、《放光》及《大般若》，既是般若流派，今不具引，须者可阅。自来古德于此字门不多解释。昔南岳思大师有四十二字门两卷，唐释静法有章名为洲液。六门分别，一释名、二体性、三建立、四释相、五利益、六问答。二书今皆不传。智者大师《梵网戒疏》云：南岳师云，四十二字门是佛密语。何必不表四十二位?诸学人执释论无此解，每疑不用，但论本文千卷，什师九倍略之，何必无此解。深应冥会。又云，广乘品明一切法皆是摩诃衍竟，即说四十二字门，岂非圆菩萨从初发心，得诸法实相，具一切法，至妙觉地，穷一切法底，此义与圆位甚自分明。今释此观门，略宗斯义，释文多是摘取《华严经》文，既前后糅集，不及一一标举也。</p><p style="line-height:1.5em">　　序&nbsp;分</p><p style="line-height:1.5em">　　依教趣求章第一</p><p style="line-height:1.5em">　　尔时善财童子从天下，向迦毗罗城，至善知众艺童子所。</p><p style="line-height:1.5em">　　“迦毗罗”，此云妙德，又云黄头居处。谓上古有黄头仙人，依此修道，故因为名，即如来下生之地，净饭王所治之境也。善财既于三十三天参天主光天女竟，故云“从天下”。据《华严经》从天下已，初谒童子师，名曰遍友，次方谒众艺童子也。</p><p style="line-height:1.5em">　　见敬咨问章第二</p><p style="line-height:1.5em">　　头顶礼敬，于一面立，白言：圣者，我已发阿耨多罗三藐三菩提心，而未知菩萨云何学菩萨行?云何修菩萨道?我闻圣者善能教诲，愿为我说。</p><p style="line-height:1.5em">　　学摄于解，破见所断所知烦恼二障，修摄于行，破修所断所知烦恼二障。教者教授以成解，诲者诲示以成行。</p><p style="line-height:1.5em">　　[唐地婆诃罗译]尔时善财即至其所，头顶礼敬，于一面立，白言：圣者，我已先发阿耨多罗三藐三菩提心，而未知菩萨云何学菩萨行、修菩萨道?我闻圣者善能诱诲，愿为我说。</p><p style="line-height:1.5em">　　[唐实叉难陀译]尔时善财即至其所，头顶礼敬，于一面立，白言：圣者，我已先发阿耨多罗三藐三菩提心，而未知菩萨云何学菩萨行?云何修菩萨道?我闻圣者善能诱诲，愿为我说。</p><p style="line-height:1.5em">　　[唐般若译]尔时善财即至其所，顶礼其足，绕无数匝，于前合掌，白言：圣者，我已先发阿耨多罗三藐三菩提心，而未知菩萨云何学菩萨行?云何修菩萨道?我闻圣者善能诱诲，愿为我说。</p><p style="line-height:1.5em">　　正宗分</p><p style="line-height:1.5em">　　授法标体章第一</p><p style="line-height:1.5em">　　时彼童子告善财言：善男子，我得菩萨解脱，名善知众艺。</p><p style="line-height:1.5em">　　“善知众艺”者，谓以无碍智穷世出世间之技艺也。众艺是所知所解。世间技艺，则文字等也。善知者，是能知巧智。善谓善巧，知谓通达，以善巧智通达世间众艺，成出世般若，故以为名，以善巧量智为体。</p><p style="line-height:1.5em">　　[唐地婆诃罗译]时彼童子告善财言：善男子，我得菩萨解脱，名善转众艺。</p><p style="line-height:1.5em">　　[唐实叉难陀译]时彼童子告善财言：善男子，我得菩萨解脱，名善知众艺。</p><p style="line-height:1.5em">　　[唐般若译]时彼童子告善财言：善男子，我得菩萨解脱，名具足圆满善知众艺。</p><p style="line-height:1.5em">　　根本业用章第二</p><p style="line-height:1.5em">　　我恒称持人此解脱根本之字。</p><p style="line-height:1.5em">　　字母是众艺之胜、书说之本，故偏明之。《守护国界主陀罗尼经》名之为“海印陀罗尼门”，《摩诃般若经》名之为“字等语等诸字入门”。《守护国界主经》卷三云：“复次，善男子，何等名为海印陀罗尼门?”善男子，如大海水印现一切，谓四天下所有色相，或众生色相，或非众生色相，山泽原阜、树木丛林、药草百谷、日月星辰、摩尼云电、村营聚落、城邑王都，及与诸天男女宫殿一切资具、香林池沼、渠河泉流、绮丽严饰，如是等类上、中、下品一切色相，于大海中平等印现，故说大海为第一印最胜妙印，希奇殊特，无等无过。菩萨摩诃萨亦复如是，住此海印甚深三昧，得与一切众生身平等印，得与众生语平等印，得与众生心平等印，十方世界诸佛语业转妙*轮，菩萨皆众海印所流，于口门中平等演说，随于所说皆与诸佛法印无违，亦无疑惑，能令法界一切众生皆悉悟解，故说此印诸印中上。”《摩诃般若经》卷六云：复次须菩提，菩萨摩诃萨，摩诃衍所谓字等语等诸字入门。《大智度论》释曰：字等语等者，是陀罗尼于诸字平等无有爱憎。又此诸字因缘未会时，亦无终归，亦无现在，亦无所有，但住我心中，忆想分别觉观心说，是散乱心语不见实事，如风动水，则无所见。等者，与毕竟空涅槃同等。菩萨以此陀罗尼于一切法通达无碍，是名字等语等。问曰：若略说则五百陀罗尼门，若广说则无量陀罗尼门，今何以说是字等陀罗尼名为诸陀罗尼门?答曰：先说一大者，则知余者皆说。此是诸陀罗尼初门，说初余亦说。复次，诸陀罗尼法皆从分别字语生，四十二字是一切字根本，因字有语，因语有名，因名有义，菩萨若闻字，因字乃至能了其义，是字初阿后茶，中有四十。”</p><p style="line-height:1.5em">　　[唐地婆诃罗译]我恒唱持人此解脱根本之字。</p><p style="line-height:1.5em">　　[唐实叉难陀译]我恒唱持此之字母。</p><p style="line-height:1.5em">　　[唐般若译]我恒唱持此之字母。</p><p style="line-height:1.5em">　　阿字门章第三</p><p style="line-height:1.5em">　　阿(上声)字时，名由菩萨威德人无差别境界般若波罗蜜门，悟一切法界不生故。</p><p style="line-height:1.5em">　　皆言般若波罗蜜门者，以字人于无相智故，字义为门故，然初五字即全是文殊真言。《文殊五字经》云：“受持此陀罗尼，即人一切法平等，速得成就摩诃般若。才诵一遍，如持一切八万四千修多罗藏。”《毗卢遮那成佛经》云：“甚深，相无相，劣慧所不堪，为化是等故，兼存有无说。”从字人者是有，无相智是无，故念诵瑜伽字者，先观字相，后人字义。阿字相观曰：八叶白莲一时开，炳现阿字素光色。斯即字相也，而智表菩提心，悟本不生，圆满具足，犹如月轮，即是字义，相有而义无也。今经唱阿字时即是相，人般若门即是无相;又唱字即名字般若，人般若门即观照般若，悟不生等即实相般若。初唱阿字时人般若门名威德等者，相语威德名阿答摩，是故唱世阿字时，便即转入般若威德也。夫阿者是无住义，以无生之理，统该万法。故经云：无差别境，而菩萨得此无生，则能达诸法空，断一切障，故云威德。《华严经》云：“一切法无生，一切法无灭，若能如是解，斯人见如来。”所有二意：一，以无生即般若，般若一法每门不同，或无生门，或无灭门，如是无住无依等皆般若门。今以无生为门，若见无生，即见般若。二，以无生为门，不得无生，方具般若。其无灭等诸法例然。《守护国界主经》云：“婀[上短]字印者，以一切法性无生故。”《摩诃般若经》云：“阿字门，一切法初不生故。”《大智度论》释云：“得是字，陀罗尼菩萨，若一切语法中闻阿字，即时随义。所谓一切法从初来不生相。”阿提，秦言初，阿耨波陀，秦言不生。复次，“悟一切法不生”者，发真无漏，断无明初品，修持于心，犹如虚空，即是住法性，即是住实相，住于圆满清净菩提之心，住于三德涅槃秘密之藏。所谓究竟离虚妄，无染如虚空，清净妙法身，湛然应一切，即是初发心时便成正觉，了达诸法真实之性，所有闻法不由他悟，是名由菩萨威德人无差别境界，即圆初住位也。</p><p style="line-height:1.5em">　　[唐地婆诃罗译]唱阿字时，人般若波罗蜜门，名菩萨威德各别境界。</p><p style="line-height:1.5em">　　[唐实叉难陀译]唱阿字时，人般若波罗蜜门，名以菩萨威力人无差别境界。</p><p style="line-height:1.5em">　　[唐般若译]所谓唱婀字时，能甚深入波若波罗蜜门，名以菩萨胜威德力显示诸法本无生义。</p><p style="line-height:1.5em">　　啰字门章第四</p><p style="line-height:1.5em">　　啰字时，人无边际差别般若波罗蜜门，悟一切法离尘垢故。</p><p style="line-height:1.5em">　　《文殊五字经》云：“哕字是清净无染离尘垢义。”若有尘垢，即有分别。若有分别，即有边际。若无尘沙微细垢者，则无处不解，唯是平等一味，方名真实清净矣。诸译第二皆作哕字，唐译《华严》作多字，今世通行遂皆作多，实误。《守护国界主经》云：“啰字印者，以一切法无染著故。”《摩诃般若经》云：“罗字门，一切法离垢故。”《智论》释云：“若闻啰字，即随义知一切法离垢相。”罗阇，秦言垢。复次，若能“悟一切法离尘垢”者，则能真正发菩提心，慈悲誓愿，怜愍一切，发十种心，所谓利益心、大悲心、安乐心、安住心、怜愍心、摄受心、守护心、同己心、师心、导师心，是名人无边际差别，即圆治地住位也。</p><p style="line-height:1.5em">　　[唐地婆诃罗译]唱啰字时，人般若波罗蜜门，名平等一味最上无边。</p><p style="line-height:1.5em">　　[唐实叉难陀译]唱多字时，人般若波罗蜜门，名无边差别门。</p><p style="line-height:1.5em">　　[唐般若译]唱啰字时，能甚深入般若波罗蜜门，名普遍显示无边际微细解。</p><p style="line-height:1.5em">　　跛字门章第五</p><p style="line-height:1.5em">　　跛字时，人法界际般若波罗蜜门，悟一切法胜义谛不可得故。</p><p style="line-height:1.5em">　　《文殊五字经》云：“波者第一义谛。”诸法平等，谓真俗平等，是真法界。诸法皆等，故能普照，前无生无尘以第一义遣俗显真，今此真相亦不可得，真俗双亡，是真胜义矣。《守护国界主经》云：跛字印者，胜义谛门不可得故。《摩诃般若经》云：波字门，一切法第一义故。《智论》释云：若闻波字，知一切法人第一义中。波罗末陀，秦言第一义。复次，若“若悟一切法胜义谛不可得”者，则能勤修正观，成一切万行，所谓观三界、四大、五阴等，一切法无常、苦、空、无我，无作无味，不如名，无处所，离分别，无坚实，是名人法界际，即圆修行住位也。</p><p style="line-height:1.5em">　　(唐地婆诃罗译]唱波字时，人般若波罗蜜门，名法界无异相。</p><p style="line-height:1.5em">　　[唐实叉难陀译]唱波字时，人般若波罗蜜门，名普照法界。</p><p style="line-height:1.5em">　　[唐般若译]唱跛字时，能甚深入般若波罗蜜门，名普照法界平等际微细智。</p><p style="line-height:1.5em">　　左字门章第六</p><p style="line-height:1.5em">　　左(轻呼)字时，人普轮断差别般若波罗蜜门，悟一切法无诸行故。</p><p style="line-height:1.5em">　　《文殊五字经》云：“四者者，诸法无有诸行。”谓诸行即生死体，是无常法，诸行既空，故遍摧差别。《守护国界主经》云：“者字印者，眼及诸行皆清净故。”《摩诃般若经》云：“遮字门，一切法终不可得故，诸法不终不生故。”《智论》释云：“若闻遮字，即时知一切诸行皆非行。”遮梨夜，秦言行。复次，若“悟一切法无诸行”者，则遍破诸惑，了知三世佛法，修习世佛法，圆满三世佛法，了知一切诸佛平等，是名人普轮断差别，即圆生贵住位。</p><p style="line-height:1.5em">　　[唐地婆诃罗译]唱者字时，人般若波罗蜜门，名普轮断差别。</p><p style="line-height:1.5em">　　[唐实叉难陛译]唱者字时，人般若波罗蜜门，名普轮断差别。</p><p style="line-height:1.5em">　　[唐般若译)唱者字时，能甚深入般若波罗蜜门，名普轮能断差别色。</p><p style="line-height:1.5em">　　曩字门章第七</p><p style="line-height:1.5em">　　曩(舌头呼)字时，人无阿赖耶际般若波罗蜜门，悟一切法性相不可得故。</p><p style="line-height:1.5em">　　《文殊五字经》云：“五那者，诸法无有性相。”言说文字皆不可得，谓性相双亡，故无所依。能所诠亡，是谓无上，是则生死自性本来清净。无染无著，离我我所分别之相，心无所住，亦无住不住，《守护国界主经》云：“娜字印者，名色性相不可得故。”《摩诃般若经》云：“那字门，诸法离名性相不得不失故。”《智论》释云：“若闻那字，知一切法不得不失，不来不去。”那秦言不。复次，若“悟一切法性相不可得”者，则止心澄静，一切得失通塞之相白现，所修善根皆为救护饶益安乐、哀愍度脱一切众生，令一切众生离灾难，出生死，生净信，得调伏，证涅槃，知众生无量无边无数不思议、无量色不可量、空无所作、无所有、无自性，是名入无阿赖那际，即圆具足方便住位也。</p><p style="line-height:1.5em">　　[唐地婆诃罗译]唱多字时，人般若波罗蜜门，名得无依无上。</p><p style="line-height:1.5em">　　[唐实叉难陀译]唱那字时，人般若波罗蜜门，名得无依无上。</p><p style="line-height:1.5em">　　[唐般若译]唱曩鼻字字时，能甚深入般若波罗蜜门，名证得无依无住际。</p><p style="line-height:1.5em">　　攞字门章第八</p><p style="line-height:1.5em">　　攞字时，入无垢般若波罗蜜门，悟一切法出世间故，爱支因缘永不现故。</p><p style="line-height:1.5em">　　出世间故无依，爱不现故无垢。世间所谓名色，即是十二有支，生死之体。四蕴曰名，羯罗蓝等名色。识缘名色，名色缘识，如是二法，展转相依，如二束芦，俱时而转。故生死体不出名色。名色离者则识、名色、六人、触、受五支现在果灭，爱不现则爱、取、有三支现在因灭。又出世间故报障灭，爱不现故烦恼障灭，则道品次等增长，善根不退不没，凡有所作皆人般若矣。《守护国界主经》云：“攞字印者，爱支因缘连续不断皆不现故。”《摩诃般若经》云：“逻字门，诸法度世间故，亦爱支因缘灭故。”《智论》释云：“若闻逻字，即知一切离轻重相。”逻求，秦言轻。有爱名为粗重，爱灭名轻。无爱无爱尽故，名离轻重相。若“悟一切法出世间”者，“爱支因缘永不现”者，则闻赞佛毁佛、赞法毁法、赞菩萨毁菩萨、赞菩萨行毁菩萨行，于佛法中心定不动，闻说众生有量无量、有垢无垢、易度难度，闻说法界有量无量、有成有坏、若有若无、于佛法中心定不动，以知一切法无相无性无体、不可修、无所有、无真实、无分别，空如幻如梦故。是名人无垢，即是圆正心住位也。</p><p style="line-height:1.5em">　　[唐地婆诃罗译]唱逻字时，人般若波罗蜜门，名离依止无垢。</p><p style="line-height:1.5em">　　[唐实叉难陀译]唱逻字时，人般若波罗蜜门，名离依止无垢。</p><p style="line-height:1.5em">　　[唐般若译]唱攞字时，能甚深入般若波罗蜜门，名离名色依处无垢污。</p><p style="line-height:1.5em">　　娜字门章第九</p><p style="line-height:1.5em">　　娜字时，人不退转加行般若波罗蜜门，悟一切法调伏寂静，真如平等无分别故。</p><p style="line-height:1.5em">　　《守护国界主经》云：“娜字印者，悟入清净十力门故，即是调伏寂静义。”《摩诃般若经》云：“陀字门诸法善心生故，亦施相故。”《智论》释曰：“若闻陀字，即知一切法善相。”陀摩，秦言善，真如平等，善之极也。无分别者，三轮清净，故云施相，亦是调伏寂静义。复次若“悟一切法调伏寂静，真如平等五分别”者，则能善修一切助道，开三解脱门，闻有佛法僧、无佛法僧、有菩萨行、无菩萨行、得出离、不得出离、有三世佛、无三世佛、佛智有尽、佛智无尽、三世一相、三世非一相，如是闻已，于佛法中心不退转，知一多文义有无，有相、无相、有性、无性、悉相即故，是名人不退转加行，即圆不退住位也。</p><p style="line-height:1.5em">　　[唐地婆诃罗译]唱茶字时，人般若波罗蜜门，名不退转之行。</p><p style="line-height:1.5em">　　[唐实叉难陀译]唱拖(音轻呼)字时，人般若波罗蜜门，名不退转方便。</p><p style="line-height:1.5em">　　[唐般若译]唱娜字时，能甚深入般若波罗蜜门，名不退转方便。</p><p style="line-height:1.5em">　　摩字门章第十</p><p style="line-height:1.5em">　　摩字门，人金刚场般若波罗蜜门，悟一切法离缚解故。</p><p style="line-height:1.5em">　　“一切法离缚解”者，如佛人金刚三昧，断如金刚惑，在金刚圆智道场。缚解双绝，为真断也。”《守护国界主经》云：“摩字印者，力及菩提分皆清净故。”《摩诃般若经》云：“婆字门，诸法离故。”《智论》释曰：“若闻婆字，即知一切法无缚无解。”婆陀，秦言缚。夫悟一切法离缚解者，则能防增上慢，离诸重逆，三业无失，随意受生，知众生种种欲解界业，知世界成坏，神足自在，所行无碍，一切刹能知能动能持能观，能诣游行无数世界，领受无数佛法，变化自在，出广大音，一刹那中承事无数诸佛，是名人金刚场，即圆童真住位也。</p><p style="line-height:1.5em">　　[唐地婆诃罗译]唱婆字时，人般若波罗蜜门，名金刚场。</p><p style="line-height:1.5em">　　[唐实叉难陀译]唱婆(音蒲我切)字时，人般若波罗蜜门，名金刚场。</p><p style="line-height:1.5em">　　[唐般若译]唱婆(摹我切)字时，能甚深入般若波罗蜜门，名金刚轮道场。</p><p style="line-height:1.5em">　　拏宇门章第十一</p><p style="line-height:1.5em">　　拏(上)字时，人普遍轮般若波罗蜜门，悟一切法离热矫秽得清凉故。</p><p style="line-height:1.5em">　　“普遍轮”者，普遍摧伏圆满义也。《守护国界主经》云：“拿字印者，离诸怨敌及忧恼故。”《摩诃般若经》云：“荼字门，诸法荼字净故。”《智论》释曰：“若闻茶字，即知诸法无热相。”南天竺荼阇他，秦言不热。夫“悟一切法离热矫秽得清凉”者，则能内外恶法皆不得生，悉能善知众生受生、烦恼现起、习气相续、所行方便、无量诸法、无量威仪、世界差别前后际事，演说世谛及第一义谛，善学法王善巧轨度、宫殿趣人、观察灌顶、力持无畏、宴寝赞叹，是名人普遍轮，即圆法王子住位也。</p><p style="line-height:1.5em">　　[唐地婆诃罗译]唱茶字时，人般若波罗蜜门，名曰普轮。</p><p style="line-height:1.5em">　　[唐实叉难陀译]唱荼(音徒解切)字时，人般若波罗蜜门，名曰普轮。</p><p style="line-height:1.5em">　　[唐般若译]唱拿字时，能甚深入般若波罗蜜门，名普圆满轮。</p><p style="line-height:1.5em">　　洒字门章第十二</p><p style="line-height:1.5em">　　洒字时，入海藏般若波罗蜜门，悟一切法无碍故。</p><p style="line-height:1.5em">　　“入海藏”者，如海含像，像之与海不相障碍也。《守护国界主经》云：“洒字印者，六通圆满无里碍故。”《摩诃般若经》云：“沙字门，诸法六自在王性清净故。”《智轮》释曰：“若闻沙字，即知人身六种相。”沙，秦言六。六根互用，如六自在王，心海湛然，不碍见闻觉知，犹如湛海，不碍众像。若“悟一切法无碍”者，即不爱著所得浅近法门，恒求胜果，震动照耀住持，往诣乃至严净无数世界，开示观察，无数众生，亦知彼根，普令调伏趣人，亦能善学佛智，是名“人海藏”即圆灌顶住位也。</p><p style="line-height:1.5em">　　[唐地婆诃罗译]唱沙字时，人般若波罗蜜门，名为海藏。</p><p style="line-height:1.5em">　　[唐实叉难陀译]唱沙音史我切字时，人般若波罗蜜门，名为海藏。</p><p style="line-height:1.5em">　　[唐般若译]唱洒(史我切)字时，能甚深人般若波罗蜜门，名为海藏。</p><p style="line-height:1.5em">　　嚩字门章第十三</p><p style="line-height:1.5em">　　嚩字时，入普遍生安住般若波罗蜜门，悟一切法言语道断故。</p><p style="line-height:1.5em">　　“言语道断”者，谓理圆言遍。若随于言，言一之时不得其二，由人无言无所不言，故普遍出生，无所不住。《守护国界主经》云：“啭字印者，不二之道言语断故。”《摩诃般若经》云：“和字门，人诸法语言道断故。”《智论》释曰：“若闻和字，即知一切诸法离语言相。”和波他，秦言语言。夫“悟一切法言语道断”者，则能无人想、无法想，不见施者受者施物，不见福田福业果报，不见大果小果，而能为平等惠施，无有悔吝，救护摄取饶益众生，于佛本行随学忆念，清净受持，显现广说，欲令一切离苦得乐，是名“人普遍安住”，即圆欢喜行位也。</p><p style="line-height:1.5em">　　[唐地婆诃罗译]唱他字时，入般若波罗蜜门，名普生安住。</p><p style="line-height:1.5em">　　[唐实叉难陀译]唱嚩(音房可切)字时，人般若波罗蜜门，名普生安住。</p><p style="line-height:1.5em">　　[唐般若译]唱嚩(无可切)字时，能甚深入般若波罗蜜门，名普遍勤求出生安住。</p><p style="line-height:1.5em">　　多字门章第十四</p><p style="line-height:1.5em">　　多(上)字时，人照曜尘垢般若波罗蜜门，悟一切法真如不动故。</p><p style="line-height:1.5em">　　“一切法真如不动”者，则无不照，如密室灯定，如止水影圆，如星月圆满，凝空不动，流光遍照。《守护国界主经》云：“多字印者，悟一切法真实义故。”《摩诃般若经》云：“多字门，人诸法如相不动故。”《智论》释曰：“若闻多字，即知诸法在如中不动。”多他，秦言如。夫“悟一切法真如不动”者，心净如佛，坚固正念，离诸非行，现一切佛平等深法，得一切智，为众生说，断除颠倒，具足佛法，安住佛果，正观众生平等，了法亦空，远离诸恶，永舍虚妄，除灭烦恼习气，成妙方便，得无量啭，正深空慧，如是持戒清净，不染六尘，广为众生说无染法，出离生死，不负众生，诸佛欢喜，究竟成就无上菩提，是名“人照耀尘垢”，即圆饶益行位也。</p><p style="line-height:1.5em">　　[唐地婆诃罗译]唱那字时，入般若波罗蜜门，名圆满光。</p><p style="line-height:1.5em">　　[唐实叉难陀译]唱多(音我多切)字时，人般若波罗蜜门，名圆满光。</p><p style="line-height:1.5em">　　[唐般若译]唱哆字时，能甚深入般若波罗蜜门，名星宿月圆满光。</p><p style="line-height:1.5em">　　野字门章第十五</p><p style="line-height:1.5em">　　野字时，人差别积聚般若波罗蜜门，悟一切法如实不生故。</p><p style="line-height:1.5em">　　《守护国界主经》云：“也字印者，称如实理而演说故。”《摩诃般若经》云：“夜字门，人诸法如实不生故。”《智论》释曰：“若闻夜字，即知诸法人实相中不生不灭。”夜他跋，秦言实。夫“悟一切法如实不生”者，则能修习忍辱之法，离于三毒，能自调伏，能自守护，明了寂静，正定真实，以知无我无我所，若苦若乐皆无所有，诸法空故，而为愍伤饶益、安稳、摄取于众生故，修行忍辱，是名“人差别积聚”，即是圆无恚恨行位也。</p><p style="line-height:1.5em">　　[唐地婆诃罗译]唱那字时，人般若波罗蜜门，名差别积聚。</p><p style="line-height:1.5em">　　[唐实叉难陀译]唱多(音以可切)字时，人般若波罗蜜门，名差别积聚。</p><p style="line-height:1.5em">　　[唐般若译]唱也(移我切)字时,能甚深入般若波罗蜜门，名差别积集。</p><p style="line-height:1.5em">　　瑟吒字门章第十六</p><p style="line-height:1.5em">　　瑟吒(二合上)字时，人普遍光明息除热恼般若波罗蜜门，悟一切法制伏任持相不可得故。</p><p style="line-height:1.5em">　　“一切法制伏任持相不可得”者，若有所伏，不能白除，了惑性空，能照体寂，方能究竟息灭烦恼。《守护国界主经》云：“瑟吒字印者，制伏任持不可得故。”《摩诃般若经》云：“吒字门，人诸法制伏不可得故。”《知论》释曰：“若闻吒字，即知一切法无障碍相。”吒婆，秦言障碍。夫“悟一切法制伏任持相不可得”者，则能勤修精进，不为烦恼之所恼乱，念欲舍离烦恼结使习气故，欲知众生果报烦恼界欲根业故，欲知诸佛实法、平等法、三世法、清净法故，欲以一方便门知一切佛法故，欲知佛不思议大智慧善方便故，欲为众生广分别故，修行精进，是名“普光明息除热恼”，即是圆无尽行位也。</p><p style="line-height:1.5em">　　[唐地婆诃罗译]唱史吒字时，人般若波罗蜜门，名普光明息诸烦恼。</p><p style="line-height:1.5em">　　[唐实叉难陀译]唱瑟吒字时，人般若波罗蜜门，名昔光明息烦恼。</p><p style="line-height:1.5em">　　[唐般若译]唱瑟吒(二合上声)字时，能甚深人般若波罗蜜门，名普照光明息除烦恼。</p><p style="line-height:1.5em">　　迦字门章第十七</p><p style="line-height:1.5em">　　迦上字时，人差别种类般若波罗蜜门，悟一切法作者不可得故。</p><p style="line-height:1.5em">　　“一切法作者不可得”者，若定有作者，作业无差，由无作者作业差别，如云不断，不可承揽。故《净名经》云：“无我无造、无受者，善恶之业亦不亡。”《守护国界主经》云：“迦字印者，远离世论无作者故。”《摩诃般若经》云：“迦字门，人诸法作者不可得故。”《智论》释云：“若闻迦字，即知诸法中无有作者。”迦罗迦，秦言作者。夫“悟一切法作者不可得”者，以能成就第一正念，未曾散乱，舍离痴冥，受持经论，流转受身，学诸佛法，觉离魔事，皆无痴乱，闻受正法，未曾退忘，无量种声不能娆乱，无宿障故，善观察故，三业寂静，安住诸禅，智慧成就，无量三昧以为眷属，长养大悲，于念念中得无量三昧，究竟成就一切种智，是名“人差别种类”，即圆离痴乱行位也。</p><p style="line-height:1.5em">　　[唐地婆诃罗译]唱迦字时，人般若波罗蜜门，名差别一味。</p><p style="line-height:1.5em">　　(唐实叉难陀译]唱迦字时，人般若波罗蜜门，名无差别云。</p><p style="line-height:1.5em">　　[唐般若译]唱连(上声)字时，能甚深人般若波罗蜜门，名普云不断。</p><p style="line-height:1.5em">　　娑字门章第十八</p><p style="line-height:1.5em">　　娑上字时，人现前降霪大雨般若波罗蜜门，悟一切法时平等性不可得故。</p><p style="line-height:1.5em">　　“一切法时平等性不可得”者，谓时若至矣，大雨降霪，百卉齐润，是为平等，而雨无心，故不可得。得平等性，即证一切智。《守护国界主经》云：“娑字印者，悟四真谛皆平等故。”《摩诃般若经》云：“娑字门，人诸法时不可得故，诸法时未转故。”《智论》释曰：“若闻娑字，即知一切法一切种不可得。”娑婆，秦言一切。夫“悟一切法时平等性不可得”者，则能成就寂灭，三业体用皆空，无所依住，等同法性，不生不灭，长养善根，人无著法门，人真实法门，人离世间法门，分别一切世间法，了解众生无性、诸法无为、佛刹无相、三世无性，真实法界安住三世平等正法，亦不舍菩提心、教化众生心，大慈大悲，救度一切，是名“人现前降霪大雨”，即圆善现行位也。</p><p style="line-height:1.5em">　　[唐地婆诃罗译]唱娑字时，入般若波罗蜜门，名霈然法雨。</p><p style="line-height:1.5em">　　[唐实叉难陀译]唱娑(音苏我切)字时，入般若波罗蜜门，名降霪大雨。</p><p style="line-height:1.5em">　　[唐般若译]唱娑(苏我切)字时，能甚深入般若波罗蜜门，名降注大雨。</p><p style="line-height:1.5em">　　莽字门章第十九</p><p style="line-height:1.5em">　　莽(轻呼)字时，人大迅疾众峰般若波罗蜜门，悟一切法我所执性不可得故。</p><p style="line-height:1.5em">　　“我所执性”即我慢高举。若峰齐峙，我慢则生死长流，湍驰奔激。《守护国界主经》云：“莽字印者，悟一切法清净道故。”《摩诃般若经》云：“摩字门，人诸法我所不可得故。”《智论》释云：“若闻摩字，即知一切法离我所。”磨磨迦罗，秦言我所。夫“悟一切法我所执性不可得”者，则于净佛刹礼敬诸佛，心无染著，行无所行，住无思法，于佛无著，于法无著，于僧无著，摄意不乱，心无所行，见不净刹，心不憎恶，寂灭平等观诸法故，教化众生，受持诸法，住佛所住，诸语言道，诸众生道，无量三味，无量佛土，悉皆不著，以无著心解佛实教，广大如法界，究竟如虚空，观察无我，化度众生，以无所著故，自利利他，清净圆满，是名“人大迅疾众峰”，即圆无著行位也。</p><p style="line-height:1.5em">　　[唐地婆诃罗译]唱摩字时，入般若波罗蜜门，名大流湍激众峰齐峙。</p><p style="line-height:1.5em">　　[唐实叉难陀译]唱麽字时，入般若波罗蜜门，名大流湍激众峰齐峙。</p><p style="line-height:1.5em">　　(唐般若译]唱莽字时，能甚深入般若波罗蜜门，名大速疾现种种色如众高峰。</p><p style="line-height:1.5em">　　誐字门章第二十</p><p style="line-height:1.5em">　　誐字时，入普遍轮长养般若波罗蜜门，悟一切法行取性不可得故。</p><p style="line-height:1.5em">　　五蕴名行，行即取蕴，能取生死故。“普遍轮”者有二义：一约所空，即属行取，圆满名轮;二约能空，即摧瓖，遍摧行取为不可得。《守护国界主经》云：“识字印者，入甚深法无行取故。”《摩诃般若经》云：“伽字门，人诸法去者不可得故。”《智论》释云：“若闻伽字，即知一切法底不可得。”伽陀，秦言底。夫“悟一切法行取性不可得”者，则能尊重善根，爱乐佛法，愿求菩提，行菩萨行，魔不能坏，得不退转，转生死苦，长养大愿，观察众生，了达非有而不舍一切，于众生数心无所著，行无尽功德，入清净法界，行于寂灭甚深之法，悉与三世诸如来等，令一切众生永离恶道，教化成就安住三世诸佛法中，是名“入普遍轮长养”，即圆尊重行位也。</p><p style="line-height:1.5em">　　[唐地婆诃罗译]唱伽字时，入般若波罗蜜门，名普上安立。</p><p style="line-height:1.5em">　　[唐实叉难陀译]唱伽(上声轻呼)字时，入般若波罗蜜门，名普安立。</p><p style="line-height:1.5em">　　[唐般若译]唱誐(音迦上声)字时，能甚深入般若波罗蜜门，名普轮积集。</p><p style="line-height:1.5em">　　佗字门章第二十一</p><p style="line-height:1.5em">　　佗(上)字时，入真如无差别般若波罗蜜门，悟一切法处所不可得故。</p><p style="line-height:1.5em">　　真如等理无差别智，此二是万德依处，今智契合亦不可得，无智无得真般若故。《守护国界主经》云：“娑他字印显示势力不可得故。”《摩诃般若经》云：“吔字门，人诸法处不可得故。”《智论》释曰：“若闻他字，即知四句如去不可得。”多陀阿伽陀，秦言如去。夫“悟一切法处所不可得”者，则能为诸众生作清凉池，得无量陀罗尼，以广长舌随时说法，一切问难心无所畏，言不虚妄，人法界身、未来身、不生身、不灭身、不实身、离痴妄身、无来去身、不坏身、一相身、无相身，成就十身为一切众生为舍、为护、为归、为导、为归、为灯、为明、为炬、为光、为趣，是名“入真如无差别”，即圆善法行位也。</p><p style="line-height:1.5em">　　[唐地婆诃罗译]唱娑他字时，人般若波罗蜜门，名真如藏遍平等。</p><p style="line-height:1.5em">　　[唐实叉难陀译]唱他(音他可切)字时，人般若波罗蜜门，名真如平等藏。</p><p style="line-height:1.5em">　　[唐般若译]唱他(上声)字时，能甚深入般若波罗蜜门，名真如平等无分别藏。</p><p style="line-height:1.5em">　　惹字门章第二十二</p><p style="line-height:1.5em">　　惹字时，入世间流转穷源清净般若波罗蜜门，悟一切法能所生起不可得故。</p><p style="line-height:1.5em">　　能所生起即是世间，悟不可得，故游行清净。《华严·贤首品》云：“能缘所缘力，一切法出生，速灭不暂停，念念悉如是。”《守护国界主经》云：“惹字印者，超过老死能所生故。”《摩诃般若经》云：“阇字门，人诸法生不可得故。”《智论》释曰：“若闻阇字，即知诸法生死不可得。”阇提阇罗，秦言生老。夫“悟一切法能所生起不可得”者，则如说能行，如行能说，随顺如来一切智慧，成十力智，不舍本愿，随所应化，悉能满足义身味身，不可穷尽，住大悲心习深妙法，寂灭究竟，得佛十力，是名“人世间流转穷源清净”，即是圆真实行位也。</p><p style="line-height:1.5em">　　[唐地婆诃罗译]唱社字时，入般若波罗蜜门，名入世间海清净。</p><p style="line-height:1.5em">　　[唐实叉难陀译]唱社字时，入般若波罗蜜门，名入世间海清净。</p><p style="line-height:1.5em">　　[唐般若译]唱惹(上声)字时，能甚深入般若波罗蜜门，名遍入世间海游行清净。</p><p style="line-height:1.5em">　　娑嚩字门章第二十三</p><p style="line-height:1.5em">　　娑嚩(二合)字时，入念一切佛庄严般若波罗蜜门，悟一切法安隐性不可得故。</p><p style="line-height:1.5em">　　《守护国界主经》云：“湿啭字印者，烦恼所行皆远离故。”《摩诃般若经》云：“簸字门，人诸法簸字不可得故。”《智论》释曰：“若闻湿波字，即知一切法皆不可得。如湿波字不可得，湿波字无义故不释。”夫“悟一切法安稳性不可得”者，则能修六度四摄无量善根，作如是念，所修善根悉以饶益一切众生，究竟清净，究竟永离无量苦恼，怨亲平等，无有差别，一切愚蒙无量过恶，不能动乱菩萨道心，以明净心圆满意日，清净调伏一切众生，信心清净，长养大悲，解一切法离于颠倒，得诸善根，以无二法观察法界，回向彼回向，不生诸法不灭诸法，舍离一切动乱觉观侨慢放逸，随方便智以诸善根回向众生，是名“念一切佛庄严，即圆救护一切众生离众生相回向也。</p><p style="line-height:1.5em">　　[唐地婆诃罗译]唱室者字时，入般若波罗蜜门，名一切诸佛正念庄严。</p><p style="line-height:1.5em">　　[唐实叉难陀译]唱锁字时，入般若波罗蜜门，名念一切佛庄严。</p><p style="line-height:1.5em">　　[唐般若译]唱娑囀(二合)字时，能甚深入般若波罗蜜门，名普念诸佛一切庄严。</p><p style="line-height:1.5em">　　驮字门章第二十四</p><p style="line-height:1.5em">　　驮字时，入观察法界道场般若波罗蜜门，悟一切法能持界性不可得故。</p><p style="line-height:1.5em">　　《守护国界主经》云：“驮字印者，法界体性不杂乱故。”《摩诃般若经》云：“驮字门，入诸法性不可得故。”《智论》释曰：“若闻驮字，即知一切法中法性不可得。”驮摩，秦言法。夫“悟一切法能持界性不可得”者，则能安住不可坏，信于诸佛、菩萨、声闻、缘觉、如来正教一切众生，如是等无量境界，种诸善根，回向一切智，于念念中见一切佛，如佛所应而以供养，成就善根，出生善法，不坏业报，明见真实，善能回向，以方便力出生业报，究竟法性，得到彼岸，了达诸法，回向大智诸业善根，其心清净，行无所行，回向度脱一切众生，是名“观察法界道场”，即圆不坏回向位也。</p><p style="line-height:1.5em">　　[唐地婆诃罗译]唱柁字时，入般若波罗蜜门，名观察圆满法聚。</p><p style="line-height:1.5em">　　[唐实叉难陀译]唱拖字时，入般若波罗蜜门，名观察简择一切法聚。</p><p style="line-height:1.5em">　　[唐般若译]唱驮字时，能甚深入般若波罗蜜门，名微细观察一切法聚。</p><p style="line-height:1.5em">　　舍字门章第二十五</p><p style="line-height:1.5em">　　舍字时，入随顺一切佛教般若波罗蜜门，悟一切法寂静性不可得故。</p><p style="line-height:1.5em">　　《守护国界主经》云：“舍字印者，人深止观皆满足故。”《摩诃般若经》云：“赊字门，入诸法定不可得故。”《智论》释曰：“若闻赊字，即知诸法寂灭相。”赊多，秦言寂灭。夫“悟一切法寂静性不可得”者，则能随顺修学三世诸佛回向，愿诸佛具不思义佛所住乐，复以如是善根回向一切菩萨、一切众生，如佛回向开化一切众生、声、闻、缘觉及诸菩萨，菩萨善根回向一切众生，亦复如是。所行善根，以诸大愿摄取，行等行，积聚等积聚，长养等长养，皆悉广大具足充满。处在家位，摄取善根，一心回向无上菩提，今集、已集、当集善根，皆悉回向，于一念中解一切法，无性为性，常乐习行普门善根，具足圆满功德显现一切，如是随学三世佛所学，回向诸善根，是名“随顺一切佛教”，即圆等诸佛回向位也。</p><p style="line-height:1.5em">　　[唐地婆诃罗译]唱奢字时，入般若波罗蜜门，名一切诸佛教授轮光。</p><p style="line-height:1.5em">　　[唐实叉难陀译]唱奢(音尸奇切)字时，人般若波罗蜜门，名随顺一切佛教轮光明。</p><p style="line-height:1.5em">　　(唐般若译]唱舍(尸我切)字时，能甚深入般若波罗蜜门，名随顺诸佛教轮光明。</p><p style="line-height:1.5em">　　佉字门章第二十六</p><p style="line-height:1.5em">　　佉(上)字时，入现行因地智慧藏般若波罗蜜门，悟一切法虚空性不可得故。</p><p style="line-height:1.5em">　　《守护国界主经》云：“佉字印者，悟如虚空无尽法故。”《摩诃般若经》云：“佉字门，入诸法虚空不可得故。”《智论》释曰：“若闻佉字，即知一切法虚空不可得。”佉伽秦言虚空。夫“悟一切法虚空性不可得”者，则能以诸善根遍至一切如来所，供养三世一切诸佛，庄严清净一切世界，悉无有余。如是庄严，令一切众生超出生死，成就如来十种力地，于诸法中得无碍明。如是善根，回向了无所有，是名“人现行因地智慧藏”，即圆至一切处回向位也。</p><p style="line-height:1.5em">　　[唐地婆诃罗译]唱佉字时，入般若波罗蜜门，名净修因地现前智藏。</p><p style="line-height:1.5em">　　(唐实叉难陀译]唱佉字时，入般若波罗蜜门，名修因地智慧藏。</p><p style="line-height:1.5em">　　[唐般若译]唱佉(上声)字时，能甚深入般若波罗蜜门，名因地现前智慧藏。</p><p style="line-height:1.5em">　　讫洒字门章第二十七</p><p style="line-height:1.5em">　　讫洒(二合)字时，入抉择息诸业海藏般若波罗蜜门，悟一切法穷尽性不可得故。</p><p style="line-height:1.5em">　　《守护国界主经》云：“乞叉字印者，人于尽智无生智故。”《摩诃般若经》云：“叉字门，人诸法尽不可得故。”《智论》曰：“若闻叉字，即知一切法尽不可得。”叉耶，秦言尽。夫“悟一切法穷尽性不可得”者，则能以诸善根悉皆回向，于一世界中三世一切庄严佛刹，具足如一世界中无量无边虚空法界等世界，悉以三世诸佛庄严佛刹而庄严之。以如是无等等回向，趣萨婆若，心净如虚空，不动如大地，人不可思议回向，乐观一切业报皆悉寂灭，无尽功德回向，平等随顺一切法界;如是起诸善根决定回向，成熟具足等观取相，善取境界，分别称量，离诸虚妄而无取著。如是回向，得无尽善根，复得十种无尽功德之藏，是名“人抉择息诸业海藏”，即圆无尽功德藏回向位也。</p><p style="line-height:1.5em">　　[唐地婆诃罗译]唱叉字时，入般若波罗蜜门，名息诸业海藏蕴。</p><p style="line-height:1.5em">　　[唐实叉难陀译]唱叉(楚我切)字时，入般若波罗蜜门，名息诸业海藏。</p><p style="line-height:1.5em">　　[唐般若译]唱乞叉(二合)字时，能甚深入般若波罗蜜门，名息诸业海出生智慧藏。</p><p style="line-height:1.5em">　　娑多字门章第二十八</p><p style="line-height:1.5em">　　娑多(二合上)字时，入摧诸烦恼清净光明般若波罗蜜门，悟一切法住持处非处，令不动转性不可得故。</p><p style="line-height:1.5em">　　清净光明为处，诸烦恼障为非处也。《守护国界主经》云：“婆多也阿字印者，远离昏沈懈怠障故。”《摩诃般若经》云：“哆字门，入诸法有不可得故。”《智论》释曰：“若闻哆字，即知诸法边得何利。”迦哆度求那，秦言是事边得何利。夫“悟一切法住持处非处，令不动转性不可得”者，则为王时得胜国土，离诸业障，得清净业，具足修行一切布施，摄取随顺一切坚固善根回向，无量阿僧只饶益众生，令佛法不断，以大悲心救护众生，修习大慈，具菩萨行，建立一切诸如来论，令一切众生皆悉不断诸佛善根，令一切众生离毒害心，安稳快乐得真实义，得无上菩提，悉得平等，得贤善心、得贤善摩诃衍心，所行悉善，具普贤愿行，觉十力乘。以此善根回向时，于身、口、意业无著、无缚解脱回向，以一切善根回向一切种智，普游十方，教化众生，是名“入摧诸烦恼清净光明”，即圆随顺一切坚固善根回向位也。</p><p style="line-height:1.5em">　　[唐地婆诃罗译]唱婆多字时，入般若波罗蜜门，名蠲诸惑障开净光明。</p><p style="line-height:1.5em">　　[唐实叉难陀译]唱娑(苏纥切)多(上声呼)字时，人般若波罗蜜门，名蠲诸惑障开净光明。</p><p style="line-height:1.5em">　　[唐般若译]唱娑(苏纥切)多(二合上声)字时，能甚深入般若波罗蜜门，名开净光明蠲诸惑障。</p><p style="line-height:1.5em">　　娘字门章第二十九</p><p style="line-height:1.5em">　　娘(轻呼)字时，入生世间了别般若波罗蜜门，悟一切法能所知性不可得故。</p><p style="line-height:1.5em">　　《守护国界主经》云：“枳娘字印者，一切众生智慧体故。”《摩诃般若经》云：“若字门，入诸法智不可得故。”《智论》释曰：“若闻若字，即知一切法中无智相。”若那，秦言智。夫“悟一切法能所知性不可得”者，则能行无量善根，修习究竟积集无差。广开解已，复作是念，如此善根若有果报，当尽未来际行菩萨行、不舍众生、修行大舍、回向一切众生、悉无有余，令一切众生满足佛智，得清净心，智慧分别，内心寂静，外缘不乱，得在三世诸佛家生，是名“人生世间了别”，即圆随顺一切众生回向位也。</p><p style="line-height:1.5em">　　[唐地婆诃罗译]唱壤字时，入般若波罗蜜门，名作世间了悟因。</p><p style="line-height:1.5em">　　[唐实叉难陀译]唱壤字时，入般若波罗蜜门，名作世间智慧门。</p><p style="line-height:1.5em">　　[唐般若译]唱娘(上声)字时，能甚深入般若波罗蜜门，名出离世间智慧门。</p><p style="line-height:1.5em">　　啰佗字门章第三十</p><p style="line-height:1.5em">　　啰佗(二合上)字时，入逆生死轮智道场般若波罗蜜门，悟一切法执著义性不可得故。</p><p style="line-height:1.5em">　　《守护国界主经》云：“贺字印者，摧恶进善体皆离故。”《摩诃般若经》云：“拖字门，入诸法拖字不可得故。”《智论》释曰：“若闻他字，即知一切法义不可得。”阿利他，秦言义。夫“悟一切法执著义性不可得”者，则能正念修习智慧功德，为调御师，具足出生一切善根，智慧方便回向众生，慧眼清净，悉能观察一切善根，悉能正持十力所乘，修习如是种种善根，一观无，二一切智境。以此善根，回向佛刹，令一切众生充满;回向分别，受持智慧，如为己身，为众生回向亦复如是。亦不分别种种善根，巧妙方便清净回向，示现无量诸行善根，当念一切未曾忘失众生境界，如善根平等善根如是回向，不著世界，不著众生界，等观三世，顺如来道，未曾忘失修习正业，常乐寂静，正趣离生，是名“人逆生死轮智”，即圆如相回向位也。</p><p style="line-height:1.5em">　　[唐地婆诃罗译]唱颇字时，入般若波罗蜜门，名智慧轮断生死。</p><p style="line-height:1.5em">　　[唐实叉难陀译]唱曷攞多(上声呼)字时，入般若波罗蜜门，名生死境界智慧轮。</p><p style="line-height:1.5em">　　[唐般若译]唱曷攞他(三合上声)字时，能甚深入般若波罗蜜门，名利益众生无我无人智慧灯。</p><p style="line-height:1.5em">　　婆字门章第三十一</p><p style="line-height:1.5em">　　婆(引去)字时，入一切宫殿道场庄严般若波罗蜜门，悟一切法可破坏性不可得故。</p><p style="line-height:1.5em">　　《守护国界主经》云：“婆字印者，惯习观察觉悟体故。”《摩诃般若经》云：“婆字门，人诸法破坏不可得故。”《智论》释曰：“若闻婆字，即知一切法不可得破相。”婆伽，秦言破。夫“悟一切法可破坏性不可得”者，则能于一切善根不生轻心，常乐摄受彼诸善根，以无缚无著解脱心。彼善根回向，具足普贤身、口、意业，修习普贤勇猛精进，以无缚无著解脱心善根回向，无缚无著解脱身、口、意业报世界佛刹众生法智，是名“入一切宫殿道场庄严”，即圆无缚无著解脱心善根回向位也。</p><p style="line-height:1.5em">　　[唐地婆诃罗译]唱婆字时，入般若波罗蜜门，名一切宫殿具足庄严。</p><p style="line-height:1.5em">　　[唐实叉难陀译]唱婆(蒲我切)字时，入般若波罗蜜门，名一切智宫殿圆满庄严。</p><p style="line-height:1.5em">　　[唐般若译]唱婆(蒲我切)字时，能甚深入般若波罗蜜门，名圆满庄严一切宫殿。</p><p style="line-height:1.5em">　　蹉字门章第三十二</p><p style="line-height:1.5em">　　蹉(上)字时，入修行加行藏盖差别道场般若波罗蜜门，悟一切法欲乐覆性不可得故。</p><p style="line-height:1.5em">　　《守护国界主经》云：“者车字印者，远离贪嗔痴覆性故。”《摩诃般若经》云：“车字门，入诸法欲不可得故，如影五众亦不可得故。”《智论》释曰：若闻车字，即知一切法无所去。伽车提，秦言去。夫“悟一切法欲乐覆性不可得”者，则能受离姤缯系顶，受大法师记，能广法施于彼善根回向广大而无限碍，令一切众生具足萨婆若，安住萨婆若，令一切众生成就功德智身，回向妙宝庄严一切佛刹，以此法施等所摄善根回向，长养善根故回向，严净佛刹故回向，令一切众生清净平等故回向，是名“人修行加行藏盖差别”，即圆法界等无量回向也。</p><p style="line-height:1.5em">　　[唐地婆诃罗译]唱车字时，入般若波罗蜜门，名修行戒藏各别圆满。</p><p style="line-height:1.5em">　　[唐宝叉难陀译]唱车(上声呼)字时，入般若波罗蜜门，名修行方便藏各别圆满。</p><p style="line-height:1.5em">　　[唐般若译]唱车(车者切上)字时，能深入般若波罗蜜门，名增长修行方便藏普覆轮。</p><p style="line-height:1.5em">　　娑麽字门章第三十三</p><p style="line-height:1.5em">　　娑麽(二合)字时，入现见十方诸佛旋般若波罗蜜门，悟一切法可亿念性不可得故。</p><p style="line-height:1.5em">　　《守护国界主经》云：“娑莽字印者，念不散动，无忘失故。”《摩诃般若经》云：“魔字门，入诸法魔字不可得故。”《智论》释曰：“若闻湿么字，即知诸法牢坚如金刚石。”阿湿么，秦言石。夫“悟一切法可亿念性不可得”者，则能厚积善根，为得一切种智故。以大悲为首，过凡夫地人菩萨位，生在佛众。念诸佛故，生欢喜心;念我转离一切世界境界，生叹喜心;于一切众生心无嫌恨，直心坚固，自然清净，转复勤修一切善根，发诸大愿，生决定心。供养诸佛，守护佛法，奉迎诸佛，行菩萨行，教化众生，一切世界皆现前知，净诸国土，行智慧道，行不退行，行佛道事，以十不可尽法而生如是诸愿，乐以信分别功德，信诸佛本所，行道诸佛正法，如是甚深。凡夫心堕邪见，菩萨随顺大慈悲法，能行大施，心无疲懈，如诸经书，善解世法，惭愧堪受，供养诸佛，如所说行。此诸功德皆回向萨婆若转益明显，善知一切菩萨净地法，作阎浮提王能以大施摄取众生，是名“入现见十方诸佛旋”，即是圆欢喜地位也。</p><p style="line-height:1.5em">　　[唐地婆诃罗译]唱娑摩字时，入般若波罗蜜门，名随十方现见诸佛。</p><p style="line-height:1.5em">　　[唐实叉难陀译]唱娑(苏纥切)麽字时，人般若波罗蜜门，名随十方现见诸佛。</p><p style="line-height:1.5em">　　[唐般若译)唱娑麽(二合)字时，能甚深入般若波罗蜜门，名随顺十方现见诸佛旋转藏。</p><p style="line-height:1.5em">　　诃嚩字门章第三十四</p><p style="line-height:1.5em">　　诃嚩(二合)字时，入观察一切众生堪任力遍生海藏般若波罗蜜门，悟一切法可呼召性不可得故。</p><p style="line-height:1.5em">　　《守护国界主经》云：“诃婆字印者，可以呼召请命体故。”《摩诃般若经》云：“火字门，入诸法唤不可得故。”《智论》释曰：“若闻火字，即知一切法无音声相。”火婆，秦言唤来。夫“悟一切法可呼召性不可得”者，则能直心清净，自然远离一切杀生，护常善道，行十善道，求一切智，思惟十不善道皆是众苦大聚因缘，即离十不善道，安住善道，亦令他人住于善道，随顺持戒力，善能广生大恋悲心，净修功德，转复明净作转轮王，能除一切众生破戒之垢，是名“入观察一切众生堪任力遍生海藏”，即圆离垢地位也。</p><p style="line-height:1.5em">　　[唐地婆诃罗译]唱诃婆字时，入般若波罗蜜门，名观察一切无缘众生方便摄受令生海藏。</p><p style="line-height:1.5em">　　[唐实叉难陀译]唱诃婆(诃婆二字皆上声呼)字时，入般若波罗蜜门，名观察一切无缘众生方便摄受令出生无碍力。</p><p style="line-height:1.5em">　　[唐般若译]唱诃嚩(无我切二合)字时，能甚深入般若波罗蜜门，名观察一切微细众生方便力出生海藏。</p><p style="line-height:1.5em">　　哆娑字门章第三十五</p><p style="line-height:1.5em">　　哆娑(二合)字时，入一切功德海趣人修行源底般若波罗蜜门，悟一切法勇健性不可得故。</p><p style="line-height:1.5em">　　《守护国界主经》云：“娑哆字印者，勇猛驱逐诸惑体故。”《摩诃般若经》云：“蹉字门，人诸法蹉字不可得故。”《智论》释曰：“若闻蹉字，即知一切无悭无施相。”末蹉罗，秦言悭。夫“悟一切法勇健性不可得”者，则能净深念心，观一切有为法如实相，无作无起，于一切有为法转复厌离，趣佛智慧，于一切众生殊胜悲心，发大精进应救应解。如是厌离一切有为法，深念众生，见一切智无量利益，即时欲具佛智慧，救度众生，勤行菩萨道，一切求法转加精进，日夜听受无有厌足，如所闻法心常喜乐，悉能正观，顺诸法行而不乐著，行无量心遍满十方，于诸禅定解脱三昧，能人能出而不随生，有助菩提法处，以愿力故能生其中，一切善根增转明净，多作释提桓因，能以方便转诸众生，是名“入一切功德海趣人修行源底”，是圆发光地位也。</p><p style="line-height:1.5em">　　[唐地婆诃罗译]唱诃字时，入般若波罗蜜门，名修行趣入一切功德海。</p><p style="line-height:1.5em">　　[唐实叉难陀译]唱縒(音七可切)字时，入般若波罗蜜门，名修行趣入一切功德海。</p><p style="line-height:1.5em">　　[唐般若译]唱哆娑(二合)字时，能甚深入般若波罗蜜门，名自在趣入诸功德海。</p><p style="line-height:1.5em">　　伽字门章第三十六</p><p style="line-height:1.5em">　　伽去字时，入持一切法云坚固海藏般若波罗蜜门，悟一切法厚平等性不可得故。</p><p style="line-height:1.5em">　　《守护国界主经》云：“伽字印者，散灭重云无明翳故。”《摩诃般若经》云：“伽字门，入诸法厚不可得故。”《智论》释曰：“若闻伽字，即知诸法不厚不薄。”伽那，秦言厚。夫“悟一切法厚平等性不可得”者，则能得十法明门，行十智心，生如来家，转有势力，修行道品，以不舍众生心故，行所有身见等著皆悉断灭，转倍精进，智慧方便所生助道法，知恩报恩，成不退转精进，直心清净，善根转增，多作夜摩天王，教化众生，破于我心，是名“入持一切法云坚固海藏”，即圆焰慧地位也。</p><p style="line-height:1.5em">　　[唐地婆诃罗译]唱伽字时，入般若波罗蜜门，名持一切法云坚固海藏。</p><p style="line-height:1.5em">　　[唐实叉难陀译]唱伽(上声呼)字时，入般若波罗蜜门，名持一切法云坚固海藏。</p><p style="line-height:1.5em">　　[唐般若译]唱伽字时，能甚深入般若波罗蜜门，名普持一切法云坚固海藏。</p><p style="line-height:1.5em">　　姹字门章第三十七</p><p style="line-height:1.5em">　　姹(上)字时，入愿往诣十方现前见一切佛般若波罗蜜门，悟一切法积集性不可得故。</p><p style="line-height:1.5em">　　《守护国界主经》云：“姹字印者，积集诸行穷尽体故。”《摩诃般若经》云：“他字门，入诸法处不可得故。”《智论》释曰：“若闻哋字，师知诸法无住处。”南天竺哋那，秦言处。夫“悟一切法积集性不可得”者，则能得十平等心，善修菩提法故，深心清净故，转求胜道故，以信解力如实知诸谛，以诸谛智如实知一切有为法虚伪诳诈，假住须臾，诳惑凡夫，于众生中大悲转胜，生大慈光明，不舍一切众生，常求佛智慧，不忘诸法，善集福德资粮，以四摄法教化众生，利益众生，一切福德善根转胜明净，多作兜率陀天王，摧伏外道，是名“人愿往诣十方现前见一切佛”，即圆难胜地位也。</p><p style="line-height:1.5em">　　[唐地婆诃罗译]唱吒字时，入般若波罗蜜门，名十方诸佛随愿现前。</p><p style="line-height:1.5em">　　[唐实叉难陀译]唱吒字时，入般若波罗蜜门，名随愿普见十方诸佛。</p><p style="line-height:1.5em">　　[唐般若译]唱吒(上声)字时，能甚深入般若波罗蜜门，名愿力现见十方诸佛犹如虚空。</p><p style="line-height:1.5em">　　儜字门章第三十八</p><p style="line-height:1.5em">　　儜(上)字时，入字轮积集俱胝字般若波罗蜜门，悟一切法离诸喧诤，无往无来，行住坐卧不可得故。</p><p style="line-height:1.5em">　　《守护国界主经》云：“波罗字印者，随顺最胜寂照体故。”《摩诃般若经》云：“拿字门，人诸法不来不去不立不坐不卧故。”《知论》释曰：“若闻拿字，即知一切法及众生不来不去、不坐不卧、不立不起，众生空、法空故。”南天竺拿，秦言不。夫“悟一切法离诸喧净，无往无来，行住坐卧不可得”者，则能以平等法观一切法性能忍，观一切法如是相大悲为首;增长大悲故，观世间生灭相，世间有所受身生处皆以贪著我故，能离著我则无生处;随顺观十二因缘生大苦积聚，是十二因缘无作者、无作事，三界虚妄，但一心作，十二缘分是皆依心有作，助成三道不断，有三世转，十二因缘说名三苦，从因缘起，以性空故，生缚灭缚无所有，观尽观，随十二因缘修三解脱门，悲心转增，勤行精进，欲令满足菩提法深心转胜，随顺菩提，一切善根转妙明净，多作善化自在天王，能破一切增上慢者，是名“入字轮积集俱胝字”，即圆现前地位也。</p><p style="line-height:1.5em">　　[唐地婆诃罗译]唱拿字时，入般若波罗蜜门，名不动字轮聚集诸亿字。</p><p style="line-height:1.5em">　　[唐实叉难陀译]唱拿(奶可切)字时，入般若波罗蜜门，名观察字轮有无尽诸亿字。</p><p style="line-height:1.5em">　　[唐般若译]唱儜(上声)字时，能甚深入般若波罗蜜门，名入字轮际无尽境界。</p><p style="line-height:1.5em">　　颇字门章第三十九</p><p style="line-height:1.5em">　　颇字时，入成熟一切众生际往诣道场般若波罗蜜门，悟一切法遍满果报不可得故。</p><p style="line-height:1.5em">　　《守护国界主经》云：“颇字印者，周遍圆满果报体故。”《摩诃般若经》云：“颇字门，入诸法边不可得故。”《智论》释曰：“若闻颇字，即知一切法因果空故。”颇罗，秦言果。夫“悟一切法遍满果报不可得”者，则能从方便慧生诸妙行，修集诸佛无量大势力，起一切佛法故，具足助菩提法，过贪欲等诸烦恼垢，于念念中具足修集方便慧力，及一切助菩提法，转胜具足无量，身、口、意相行，得无生法忍，照明诸法，虽行实际而不证实际，于念念中能人寂灭而不证寂灭，虽爱涅槃而现身生死，一切善根以方便智慧生，转胜明净，多作他化自在天王，能发众生悟道因缘，是名“入成熟一切众生际往诣道场”，即圆远行地位也。</p><p style="line-height:1.5em">　　[唐地婆诃罗译]唱娑颇字时，入般若波罗蜜门，名化众生究竟处。</p><p style="line-height:1.5em">　　[唐实叉难陀译]唱娑(苏纥切)颇字时，入般若波罗蜜门，名化众生究竟处。</p><p style="line-height:1.5em">　　[唐般若译]唱颇字时，能甚深入般若波罗蜜门，名教化众生究竟圆满处。</p><p style="line-height:1.5em">　　塞迦字门章第四十</p><p style="line-height:1.5em">　　塞迦(二合上)字时，人无著无碍解辩地藏光明轮普照般若波罗蜜门，悟一切法积聚蕴性不可得故。</p><p style="line-height:1.5em">　　《守护国界主经》云：“娑迦字印者，悟解一切蕴聚体故。”《摩诃般若经》云：“歌字门，人诸法聚不可得故。”《智论》释曰：“若闻歌字，即知一切五众不可得。”歌大，秦言众。夫“悟一切法积聚蕴性不可得”者，则能得无生法忍，一切心意识不现在前，诸佛为现其身，与无量起智慧门因缘，能起无量智业，皆悉成就，从大方便慧生无功用心，于一世界身不动摇，乃至不可说诸佛世界，随众生身信乐差别现为受身，而实远离身相差别，常住平等，为不可思议智者，常为诸佛神力所护，人大智慧善根转净，多作大梵天王，与诸众生三乘波罗蜜道，是名人无著无碍解辩地藏光明轮普照”，即圆不动地位也。</p><p style="line-height:1.5em">　　[唐地婆诃罗译]唱娑迦字时，入般若波罗蜜门，名诸地满足无著无碍解光明轮遍照。</p><p style="line-height:1.5em">　　[唐实叉难陀译]唱娑同前音迦字时，入般若波罗蜜门，名广大藏无碍辩光明轮遍照。</p><p style="line-height:1.5em">　　[唐般若译]唱娑迦字时，能甚深入般若波罗蜜门，名广大藏无碍辩遍照光明轮。</p><p style="line-height:1.5em">　　也娑字门章第四十一</p><p style="line-height:1.5em">　　也娑(二合下)同字时，入宣说一切佛法境界般若波罗蜜门，悟一切法衰老性相不可得故。</p><p style="line-height:1.5em">　　《守护国界主经》云：“也娑字印者，能除老死一切病故。”《摩诃般若经》云：“醛字门，入诸法醛字不可得故。”《智论》释曰：“若闻醛字，即知醛字空，诸法亦尔。”夫“悟一切法衰老相不可得”者，则能以无量智慧善观佛道，如实知法行，知菩提心所行难，知烦恼难、业难、诸根难、欲难、性难、直心难、使心难、生难、习气难、三聚差别难，知众生如是诸行差别相，随其解脱而与因缘，用无量慧方便、四无碍智，言辞说法，常随四碍智而不可坏，得佛法藏，为大法师，一切善根转胜明净，多作大梵王，善能宣说三乘波罗蜜，是名“人宣说一切佛法境界”，即圆善意地位也。</p><p style="line-height:1.5em">　　[唐地婆诃罗译]唱阇字时，入般若波罗蜜门，名宣说一切佛法境界。</p><p style="line-height:1.5em">　　[唐实叉难陀译]唱也夷舸切娑苏舸切字时，入般若波罗蜜门，名宣说一切佛法境界。</p><p style="line-height:1.5em">　　[唐般若译]唱夷娑(二合)字时，能甚深入般若波罗蜜门，名演说一切佛法智。</p><p style="line-height:1.5em">　　室左字门章第四十二</p><p style="line-height:1.5em">　　室左(二合上)字时，入一切虚空以法云雷震吼普照般若波罗蜜门，悟一切法聚积足迹不可得故。</p><p style="line-height:1.5em">　　《守护国界主经》云：“室者字印者，现前觉悟未曾有故。”《摩诃般若经》云：“遮字门，人诸法行不可得故。”《智论》释曰：“若闻遮字，即知一切法不动相。”遮罗地，秦言动。夫“悟一切法聚集足迹不可得”者，则能无量智慧，善修行佛道，近佛位地，阿僧只三昧皆现在前，最后三昧名益一切智位，即时其身妹妙，在大莲华座、眷属莲华上皆有菩萨，十方震动，恶道休息，光明普照，一切世界皆悉严净，见闻佛会，诸佛出眉间毫光，照一切世界已，示大神通庄严之事，入菩萨顶，名大智慧职地，如实知一切法差别集，如实知分别无分别化，如实知加持智、诸佛微细智、密处智、入劫智、入道智皆如实知，得无量无边解脱三昧陀罗尼神通，十方无量佛所无量法雨皆能受持，以自愿力生大慈悲福德智慧以为密云，灭诸众生随心所乐无明所起烦恼焰，一切佛事随所度众生皆现神力，转复明胜，多作摩醯首罗天王，于法性中有问难者无能令尽，是名“入一切虚空以法云雷震吼普照”，即圆法云地位也。</p><p style="line-height:1.5em">　　[唐地婆诃罗译]唱多娑字时，入般若波罗蜜门，名一切虚空法雷遍吼。</p><p style="line-height:1.5em">　　[唐实叉难陀译]唱室者字时，入般若波罗蜜门，名于一切众生界法雷遍吼。</p><p style="line-height:1.5em">　　[唐般若译]唱室者(二合)字时，能甚深入般若波罗蜜门，名入虚空一切众生界法雷大音遍吼。</p><p style="line-height:1.5em">　　吒字门章第四十三</p><p style="line-height:1.5em">　　吒(上)字时，入无我利益众生究竟边际般若波罗蜜门，悟一切法驱迫性不可得故。</p><p style="line-height:1.5em">　　《守护国界主经》云：“咤字印者，断生死道得涅槃故。”《摩诃般若经》云：“咤字门，入诸法驱不可得故。”《智论》释曰：“若闻吒字，即知一切法此彼岸不可得。”多罗，秦言岸。夫“悟一切法驱迫性不可得”者，则能善知他心智明、无碍天眼智明、深入过去际劫无碍宿命智明、深入未来际劫无碍智明、无碍清净天耳智明、安住无畏神力智明、分别一切言音智明、出生无量阿僧只色身庄严智明、一切诸法真实智明、一切诸法灭定智明，安住此十智明，悉得三世无碍智明，成就十种忍，能得一切无碍忍地，又得诸佛无尽无碍之法，所谓随顺音声忍、顺忍、无生法忍、如幻忍、如焰忍、如梦忍、如电忍、如化忍、如虚空忍，是名“入无我利益众生究竟边际”，即圆等觉位也。</p><p style="line-height:1.5em">　　[唐地婆诃罗译]唱侘(耻加切)字时，入般若波罗蜜门，名晓诸迷识无我明灯。</p><p style="line-height:1.5em">　　[唐实叉难译]唱侘(耻加切)字时，入般若波罗蜜门，名以无无我法开晓众生。</p><p style="line-height:1.5em">　　[唐般若译]唱侘(上声)字时，能甚深入般若波罗蜜门，名说无我法开佛境界晓悟群生。</p><p style="line-height:1.5em">　　茶字门章第四十四</p><p style="line-height:1.5em">　　茶去字时，入*轮无差别藏般若波罗蜜门，悟一切法究竟处所不可得故。</p><p style="line-height:1.5em">　　《守护国界主经》云：“瑟姹字印者，悟解无边无尽体故。”《摩诃般若经》云：“荼字门者，诸法边竟处故，不终不生，过茶无字可说。何以故?更无字故。”《智论》释曰：“若闻茶字，即知一切法必不可得。”波荼，秦言必。荼外更无字，若有者是四十二字枝派。夫“悟一切法究竟处所不可得”者，则能有无量无数清净妙住，安住无量自在，于一切事未曾失时，悉能平等转净*轮，四辩说无穷尽诸法，不可思议清净音声无所不至，悉能分别无量法界，光明普照，所说皆人甚深法界，有十莲华藏世界海微尘数佛大人相，于诸支节种种妙宝以为庄严，是名“人*轮无差别藏”，即圆妙觉位也。</p><p style="line-height:1.5em">　　[唐地婆诃罗译]唱陀字时，入般若波罗蜜门，名一切*轮出生之藏。</p><p style="line-height:1.5em">　　[唐实叉难陀译]唱陀字时，入般若波罗蜜门，名一切*轮差别藏。</p><p style="line-height:1.5em">　　[唐般若译]唱茶(去声)字时，能甚深入般若波罗蜜门，名一切*轮差别藏。</p><p style="line-height:1.5em">　　总结多门章第四十五</p><p style="line-height:1.5em">　　善男子，我称如是入诸解脱根本字时，此四十二般若波罗蜜为首，人无量无数般若波罗蜜门。</p><p style="line-height:1.5em">　　[唐地婆诃罗译]善男子，我唱如是入诸解脱根本字时，此四十二般若波罗蜜门为首，人无量无数般若波罗蜜门。</p><p style="line-height:1.5em">　　[唐实叉难陀译]善男子，我唱如是字母时，此四十二般若波罗蜜门为首，入无量无数般若波罗蜜门。</p><p style="line-height:1.5em">　　[唐般若译]善男子，我唱如是字母之时，此四十二般若波罗蜜门为首，一切章句随转无碍，能甚深入无量无数般若波罗蜜门。</p><p style="line-height:1.5em">　　显示超胜章第四十六</p><p style="line-height:1.5em">　　又善男子，如是字门，是能悟人法空边际。除如是字，表诸法空更不可得。何以故?如是字义，不可宣说，不可显示，不可执取，不可书持，不可观察，离诸相故。</p><p style="line-height:1.5em">　　《摩诃般若经》云：“诸字无碍无名亦灭，亦不可说、不可示、不可见、不可书。须菩提，当知一切诸法如虚空。须菩提，是名陀罗尼门。所谓阿字义。”《智论》释曰：“是字常在世间相似相续故，人一切语故无碍。”如国国不同，无一定名，故言无名。闻已便尽，故言灭。诸法人法性皆不可得，而况字可说。诸法无忆想分别，故不可示。先意业分别，故有口业。口业因缘，故身业作字。字是色法，或眼见、或耳闻，众生强作名字。无因缘，以是故不可见、不可书。诸法常空，如虚空相，何况字，说已便灭。是文字陀罗尼，是诸陀罗尼门。</p><p style="line-height:1.5em">　　虚空解脱章第四十七</p><p style="line-height:1.5em">　　善男子，譬如虚空，是一切物所归趣处，此诸字门亦复如是，诸法空义皆人此门方得显了。</p><p style="line-height:1.5em">　　善巧总持章第四十八</p><p style="line-height:1.5em">　　若菩萨摩诃萨于如是入诸字门得善巧智，于诸言音所诠所表皆无罣碍，于一切法平等空性尽能诠持，于众言音咸得善巧。</p><p style="line-height:1.5em">　　殊胜功德章第四十九</p><p style="line-height:1.5em">　　若菩萨摩诃萨能听如是人诸字门印列阿上字印，闻已受持读诵通利，为他解说，不贪名利，由此因缘得二十种殊胜功德。何第二十?谓得强忆念，得胜惭愧，得坚固力，得法旨趣，得增上觉，得殊胜慧，得无碍辩，得总持门，得无疑惑，得连顺语不生恚爱，得无高下平等而住，得于有情言音善巧，得蕴善巧、处善巧、界善巧，得缘起善巧、因善巧、缘善巧、法善巧，得根胜劣智善巧、他心智善巧、得观星历善巧，得天耳智善巧、宿住随念智善巧、神境智善巧、生死智善巧，得漏尽智善巧，得说处非处智善巧，得往来等威仪路善巧，是为得二十种殊胜功德。</p><p style="line-height:1.5em">　　《摩诃般若经》云：“若菩萨摩诃萨，是诸字门印阿字印，若闻、若受、若诵、若读、若持、若为他说，如是知当得二十功德。何等二十?得强识念，得惭愧，得坚固心，得经旨趣，得智慧，得乐说无碍，易得诸余陀罗尼门，得无疑悔心，得闻善不喜、闻恶不怒，得不高不下住、心无增无减，得善巧知众生语，得巧分别五众、十二人、十八界、十二因缘、四缘、四谛，得巧分别众生诸根利钝，得巧知他心，得巧分别日月岁节，得巧分别天耳通，得巧分别宿命通，得巧分别生死通，得能巧说是处非处，得巧知往来坐起等身威仪。须菩提，是陀罗尼门、字门、阿字门等，是名菩萨摩诃萨摩诃衍，以不可得故。”《智论》释曰：“问曰：知是陀罗尼门因缘者，应得无量无边功德，何以但说二十?答曰：佛亦能说诸余无量无边功德，但以广说般若波罗蜜故，但略说二十。得强识念者，菩萨得是陀罗尼，常观诸字相修习忆念，故得强识念。得惭愧者，集诸善法，厌诸恶法，故生大惭愧。心得坚固者，集诸福德智慧故，心得坚固如金刚，乃至阿鼻地狱事，尚不退阿耨多罗三藐三菩提，何况余苦?得经旨趣者，知佛五种方便说法故，名为得经旨趣。一者知作种种门说法，二者知为何事故说，三者知以方便故说，四者知示理趣故说，五者知以大悲心故说。得智慧者，菩萨因是陀罗尼分别破散诸字，言语亦空，言语空故名亦空，名空故义亦空，得毕竟空，即是般若波罗蜜智慧。乐说者，既得如是毕竟清净无碍智慧，以本愿大悲心度众生故乐说。易得陀罗尼者，譬如析竹，初节既破，余者皆易，菩萨亦如是，得是文字陀罗尼，诸陀罗尼自然而得。无疑悔心者，人诸法实相中，虽未得一切智慧，于一切深法中无疑无悔。闻善不喜、闻恶不嗔者，各各分别诸字无赞叹无毁呰故，闻善不喜，闻恶不嗔。不高不下者，憎爱断故。善巧知众生语者，得解一切众生言语三昧故，巧分别五众、十二人、十八界、十二因缘、四缘、四谛者，五众等义如先说，巧分别众生诸根利钝，知他心天耳宿命。巧说是处非处者，如十力中说。巧知往来坐起等者，如阿鞟跋致中所说。日月岁节者，日名从旦至旦，初分中分、后分，夜亦三分。一日一夜有三十时，春秋分时，十五时属书，十五时属夜，余时增减，五月至书十八时、夜十二时，十一月至夜十八时、书十二时。一月或三十日，或三十日半，或二十九日，或二十七日半。有四种月，一者日月，二者世间月，三者月月，四者星宿月。日月者三十日半，世间月者三十日，月月者二十九日加六十二分之三十，星宿月者二十七日加六十七分之二十一。闰月者，从日月、世间月二事中出，是名十三月。或十二月、或十三月名一岁，是岁三百六十六日，周而复始。菩萨知日中分时，前分已过，后分未至，中分中无住处无相可取，日分空无所有。到三十日时，二十九已灭，云何和合成月?月无故，云何和合而成岁?以是故佛言世间法如幻如梦，但是诳心法，菩萨能知世间日月岁和合，能知破散无所有，是名巧分别。如是等种种分别，是名菩萨摩诃萨摩诃衍。”</p><p style="line-height:1.5em">　　[唐般若译]善财白言：圣者，云何修行得此解脱?答言：善男子，若诸菩萨勤修十法，具足圆满，则能得此善知众艺菩萨解脱。何等为十?所谓具足智慧、勤求善友、勇猛精进、离诸障惑、正行清净、尊重正教、观法性空、灭除邪见、修习正道、具真实智。若诸菩萨于此十法具足圆满，则能速疾得此解脱。所以者何?由诸菩萨具足智慧，勤求善友，见已亲近，欢善爱敬，生如佛想;以亲近故，常蒙教诲;蒙教诲故，则能难行，勇猛精进;得精进已，能以善法灭诸不善;灭不善故，令众善法皆得圆满;善圆满已，则能远离一切障惑;离诸障故，令身口意得大清净，正行相应;由此清净，能于一切诸佛菩萨善知识教心生尊重;尊重教故，勤求观察诸法空寂;悟法空已，其心所向皆无里碍，深达缘起，离无因见，灭邪见心，修习正道;入正道已，得真实智;得实智故，得此解脱证深法界。善财复言：此真实者名为何等?答言：善男子，即此语言是名真实。善财复言：云何语言名为真实?答言：善男子，不虚诳语是名真实。复言：云何不虚诳语?众艺答言：彼语真实体常不变，恒一性故。复言：云何不变异性?答言：善男子，自身证悟解法性故，复言：法性相貌云何?能所解法为一为二?答言：善男子，如是菩萨自所证法不一不二，由此力故，则能平等利益自他，犹如大地，能生一切，而无彼此能所利心，然其法性亦非有相、亦非无相，体如虚空，难知难解。善男子，此法微妙，难以文字语言宣说。何以故?超过一切文字境界故，超过一切语言境界故，超过一切语业所行诸境界故，超过一切戏论分别思量境界故，超过一切寻伺计度诸境界故，超过一切愚痴众生所知境界故，超过一切烦恼相应魔事境界故，超过一切心识境界故，无此无彼，无相离相，超过一切虚妄境界故，住无住处，寂静圣者境界故。善男子，彼诸圣者自证境界，五色相、无垢净、无取舍、无浊乱，清净最胜，性常不坏，诸佛出世若不出世，于法界性体常一故。善男子，菩萨为此法故行于无数难行之行，得此法体，善能饶益一切众生，令诸众生于此法中究竟安住。善男子，此是真实，此不异相，此是实际，此是一切智体，此是不思议法界，此是不二法界，此是善知众艺圆满具足菩萨解脱。</p><p style="line-height:1.5em">　　谦己推胜章第五十</p><p style="line-height:1.5em">　　善男子，我唯知此入诸解脱根本字智，如诸菩萨摩诃萨能于一切世间善巧之法，以智通达到于彼岸，而我云何能知能说彼功德行?</p><p style="line-height:1.5em">　　[唐地婆诃罗译]善男子，我唯知此善知众艺菩萨解脱，如诸菩萨摩诃萨，能于一切世出世间善巧之法，以智通达到于彼岸。殊方异艺，咸综无遗。文字算数，蕴其深解。医药咒术，善疗众病。有诸众生，鬼魅所持、怨憎咒诅、恶星变怪、死尸奔逐、癫癎羸瘦，种种诸疾，咸能救之，使得痊愈。又善别知金玉、珠贝、珊瑚、琉璃、摩尼、砗磲、鸡萨罗等一切宝藏出生之处，品类不同，价值多少。村营乡邑，大小都城，宫殿苑园，岩泉薮泽，凡是一切人众所居，菩萨咸能随方摄护。又善观察天文地理、人相吉凶、鸟兽音声、云霞气候、年谷丰俭、国土安危，如是世间所有技艺，莫不该练，尽其源本。又能分别出世之法、正名辩义、观察体相、随顺修行、智人其中、无疑无碍、无愚暗、无顽钝、无忧恼、无沈没、无不现证。而我云何能知能说彼功德行?善男子，此摩竭提国，有一聚落，彼中有城，名婆咀那。有优婆夷，号曰贤胜，汝诣彼问，云何菩萨学菩萨行，修菩萨道?</p><p style="line-height:1.5em">　　[唐实叉难陀译]善男子，我唯知此善知众艺菩萨解脱，如诸菩萨摩诃萨，能于一切世出世间善巧之法，以智通达到于彼岸。殊方异艺，咸综无遗。文字算数，蕴其深解。医方咒术，善疔众病。有诸众生，鬼魅所持、怨憎咒诅、恶星变怪、死尸奔逐、颠癇羸瘦，种种诸疾，咸能救之，使得痊愈。又善别知金玉、珠贝、珊瑚、琉璃、摩尼、砗磲、鸡萨罗等一切宝藏出生之处，品类不同，价值多少。村营乡邑，大小都城，宫殿苑园，岩泉薮泽，凡是一切人众所居，菩萨咸能随方摄护。又善观察天文地理、人相吉凶、鸟兽音声、云霞气候、年谷丰俭、国土安危，如是世间所有技艺，莫不该练，尽其源本。又能分别出世之法、正名辩义、观察体相、随顺修行、智人其中、无疑无碍、无愚暗、无顽钝、无忧恼、无沈没、无不现证，而我云何能知能说彼功德行?善男子，此摩竭提国有一聚落，彼中有城名婆咀那，有优婆夷号曰贤胜，汝诣彼问，菩萨云何学菩萨行”修菩萨道?</p><p style="line-height:1.5em">　　(唐般若译]善男子，我唯知此解脱，如诸菩萨摩诃萨，能于一切世出世间善巧之法，殊能异艺，文字算数，咸综无遗。又善了知医方咒术。有诸众生鬼魅所持、怨憎咒诅、妖幻所迷、死尸奔逐、癫癎羸瘦，及诸蛊毒种种异疾，咸能救之，使得痊愈。又善别知殊珍异货，金玉、珠贝、珊瑚、琉璃、摩尼、砗磲、玻璃、玛瑙、铜铁、铅锡、鸡萨罗等一切宝藏出生之处，品类不同，价值多少。村营国邑，大小都城，宫殿苑园，岩泉薮泽，凡是一切人众所居，菩萨咸能随方摄护。又知其身具有六百六十三相，于诸相中校其优劣，知其苦乐，定其吉凶，辩其修短，虽具众相，不及好声，虽多好声，不如胜福，及知此福所修之业，可转档转，定不定报。又善观察天文地理，谶纬阴阳，人相吉凶，恶星变怪，云霞气候，鸟兽音声，水陆往还，征应休咎，年谷丰俭，国土安危，如是世间所有艺能，靡不该练，尽其源本。又能分别出世之法，正名辩义，观察体相，微细甚深，抉择宣说，随顺修行，智人其中，无疑无碍，无愚暗，无顽钝，无忧恼，无沈没，无不现证，而我云何能知能说彼功德行?善男子，此摩竭提国有一聚落，名为有义。彼中有城名婆咀那，有优婆夷名最胜贤，汝诣彼问，菩萨云何学菩萨?行修菩萨道?</p><p style="line-height:1.5em">　　流通分</p><p style="line-height:1.5em">　　恋德礼辞章</p><p style="line-height:1.5em">　　时善财童子头面敬礼众艺之足，绕无数匝，恋仰而去。</p><p style="line-height:1.5em">　　[唐地婆诃罗译]善财童子头面礼敬众艺之足，绕无数匝，恋仰辞去。</p><p style="line-height:1.5em">　　[唐实叉难陀译]时善财童子头面礼敬知艺之足，绕无数匝，恋仰辞去。</p><p style="line-height:1.5em">　　[唐般若译]时善财童子礼众艺足，绕无数匝，殷勤殷勤瞻仰，一心恋慕，辞退而去。</p><p style="line-height:1.5em">　　华严经四十二字观门义证终</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 