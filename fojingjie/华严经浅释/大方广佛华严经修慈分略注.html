<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,大方广佛华严经修慈分略注' />
<link href='../css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>大方广佛华严经修慈分略注</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　大方广佛华严经修慈分略注</p><p style="line-height:1.5em">　　将释此经，略开三门。一解题目，二辨传译，三释经文。</p><p style="line-height:1.5em">　　初解题目者。</p><p style="line-height:1.5em">　　“大方广”题所证法，“佛华严”是能证人。唐宗密《普贤行愿品别行疏钞》云：大以当体得名，常遍为义。方以就法得名，轨持为义。广以从用得名，包博为义。佛以就果得名，觉照为义。华以从喻得名，感果严身为义。严以功用为名，资庄为义。经以能诠得名，摄持为义。此经以法界缘起，普贤行愿为宗，亦称《杂华经》。西竺大本凡十万偈，东土来未尽。晋佛陀跋陀罗译成六十卷，有三万六千偈。唐实义难陀译成八十卷，有四万五千偈。今此《修慈分》乃出未来五万偈中，别生之本也。</p><p style="line-height:1.5em">　　二明传译者。</p><p style="line-height:1.5em">　　唐于阗三藏法师提云般若等奉制译。</p><p style="line-height:1.5em">　　于阗，今新疆和阗县。阿育王时迁离车族，北越雪山，建国于此。亦名瞿萨旦那国。见《西域记》卷十二。提云般若，唐云天智，于阗国人。通大小乘学，咒术、禅门，悉皆谙晓。以武后永昌元年来谒帝于洛阳，依勅在魏国东寺从事译经，至天授二年，译出六部七卷。后不知所终。见《开元释教录》卷九。三藏法师者，经诠定学，律诠戒学，论诠慧学。通三藏、达三学者，号为三藏法师。制者，《前汉书》注云，师古曰：天子之言曰制书。谓为制度之命也。</p><p style="line-height:1.5em">　　三解释经文。大判为三：一序分，二正宗分，三流通分。序分复二：初证信序，二发起序。证信序中有六成就。初信成就。</p><p style="line-height:1.5em">　　如是</p><p style="line-height:1.5em">　　六成就者，佛临涅槃时，阿难受阿(少/兔)楼驮教，问佛：一切经首当置何言?佛言：当置“如是我闻”。佛在某方聚林等六事，如《大术经》等说。后阿难结集，还依佛教。如名不异，是言无非。阿难所传与佛所说一种不异，名如;文中之理允当无非，称是。又“如是”者，信顺之辞。信则所言之理顺，顺则师资之道成。为令众生起信乐心，随顺修学，故言“如是”。</p><p style="line-height:1.5em">　　二闻成就。</p><p style="line-height:1.5em">　　我闻，</p><p style="line-height:1.5em">　　阿难对众述佛遗旨，亲承不谬，离增减失，故曰“我闻”。</p><p style="line-height:1.5em">　　三时成就。</p><p style="line-height:1.5em">　　一时</p><p style="line-height:1.5em">　　法王启运嘉会之时，圣不虚说，言必会机，令人开悟，故云“一时”。</p><p style="line-height:1.5em">　　四主成就。</p><p style="line-height:1.5em">　　佛</p><p style="line-height:1.5em">　　佛者，大师之称。梵语佛陀，此云觉者。自觉觉他，觉行圆满也。</p><p style="line-height:1.5em">　　五处成就。</p><p style="line-height:1.5em">　　在王舍城鹫峰山中，</p><p style="line-height:1.5em">　　王舍城者，中印度摩伽陀国之都城。频婆娑罗王因旧都上茅城频遭火害，迁居于此，因名王舍。广如《智度论》卷三及《大唐西域记》卷九中说。国王舍城有五山，鹫峰其一也，梵云耆阖崛山。山顶似鹫，故名。</p><p style="line-height:1.5em">　　六众成就。</p><p style="line-height:1.5em">　　与无量大菩萨众俱，弥勒菩萨摩诃萨而为上首。</p><p style="line-height:1.5em">　　菩萨者，具言菩提萨缍。菩提，此言觉道，萨堙，此云有情。谓求觉道之有情。萨缍又云勇猛，谓勇猛求于觉道者。弥勒，此云慈，姓也。名阿逸多。生于南天竺婆罗门家，绍释迦如来佛位，为补处菩萨。先佛人灭，生于兜率天。经彼四千岁，即人中五十六亿七千万岁，下生人间，成等正觉。过去世中为一切智光仙人，值弥勒佛闻经，初得慈心三昧。自尔至今，常名慈氏。如《一切智光仙人经》说。摩诃萨者，具云摩诃萨堙。摩诃，此云大，为有情中尊，故云摩诃萨。上首者，于其众中居最上位，众所依故，一切众中得自在故，名为上首。以将说修慈法门，故以慈氏菩萨为导首也。</p><p style="line-height:1.5em">　　二发起序。有二：初梵天住慈。有三：初观佛。</p><p style="line-height:1.5em">　　尔时东方有十亿梵天，皆住慈心，来诣佛所，顶礼佛足，以众妙具供养于佛。供养毕已，各自坐于众福所生莲华之座，恭敬尊重，瞻仰如来。南西北方，四维上下，诸来梵天，皆亦如是。</p><p style="line-height:1.5em">　　梵者，此云清净，亦云离欲。《智度论》卷十云：梵名离欲清净。今言梵世界，已总说色界诸天，即是有总有别。总则通指色界，别则初禅天也。慈心者，与人以乐之心也。《智度论》卷二十七云：大慈与一切众生乐。顶礼佛足者，以自所尊敬彼所卑，礼之极也。坐莲花座者，《智度论》卷八云：梵天王坐莲华上。又《大日经疏》卷十五云：若净居诸天，乃至初禅梵天等。世间立号为梵者，皆坐赤莲花中。恭敬者，《法华经嘉祥疏》卷二云：谦退畏难曰恭，推其智德曰敬。瞻者，仰视也。四维，即四隅。维者，连结也。</p><p style="line-height:1.5em">　　二互顾。</p><p style="line-height:1.5em">　　尔时诸梵天众在于佛所，各以慈目，递相瞻顾。</p><p style="line-height:1.5em">　　诸梵天等同住慈心，共期胜进，故互观也。</p><p style="line-height:1.5em">　　三观机。</p><p style="line-height:1.5em">　　复共同时舒颜，谛视弥勒菩萨。</p><p style="line-height:1.5em">　　心期佛诲，自惭慧浅，未敢擅请，故共视弥勒，欲其发起也。</p><p style="line-height:1.5em">　　二弥勒请问。有二：初叙请仪。</p><p style="line-height:1.5em">　　时尔勒菩萨摩诃萨即从座起，偏袒右肩，长跪合掌白佛言：</p><p style="line-height:1.5em">　　偏袒右肩者，《舍利弗问经》云：佛言：修供养时，应须偏袒，以便作事。慧远《沙门袒服论》云：天竺国法，尽敬于所尊，表诚于神明，率皆袒服。又云：明所行不左，故应右袒。长跪者，《南海寄归传》卷一云：长跪者，谓是双膝踞地，竖两足以支身。合掌者，《观音义疏》卷上云：表不敢散诞，专至一心，一心相当，故以表敬也。</p><p style="line-height:1.5em">　　二述请辞。有二：初赞德。有二：初赞自行德。</p><p style="line-height:1.5em">　　大德世尊，一切智者于诸法性能正觉了，遍知众生善恶二业，凡愚由此生死往来。善能开悟三乘之道，及以三乘同归一乘。一切众生根性差别，及以烦恼缠盖之中有如来种，普皆明见，无有谬失。</p><p style="line-height:1.5em">　　大德，梵云波檀陀。世尊，梵云薄伽梵。《四分戒本疏》卷一云：宇宙无上曰世尊，行满位高曰大德。具足一切智故，称一切智者。此三总叹。次下别叹有二：初，于诸法性能正觉了者，赞智照真谛平等空理。法性者，《大智度论》卷三十二云：如金刚在山顶，渐渐穿下，至金刚地际，到自性乃止。诸法亦如是，智慧分别推求，已到如中，从如人自性。如本未生，灭诸戏论，是名为法性。又卷三十七云：法性者，诸法实相，除心中无明诸结使，以清净实观得诸法本性，名为法性。性名真实。遍知众生。赞智照俗谛因果差别。此中复二：初知世间因果善恶之业者，世间，因也。生死往来者，世间果也。为善故福报人天，为恶故罪沦鬼畜地狱也。善能开悟下，二知出世间善因果。三乘之道，及同归一乘者，出世间果。根性差别及如来种者，出世间因也。三乘者，声闻乘、缘觉乘、大乘也。《法花经·譬喻品》云：若有众生，内有智性，从佛世尊闻法信受，殷勤精进，欲速出三界，自求涅槃，是名声闻乘。又云：若有众生从佛世尊闻法信受，殷勤精进，求自然慧，独乐善寂，深知诸法因缘，是为辟支佛乘。又云：若有众生从佛世尊闻法信受，勤修精进，求一切智、佛智、自然智、无师智，如来知见，力无所畏，敢念安乐无量众生，利益天人，度脱一切，是名大乘。言开悟者，以三乘道开启警悟愚暗众生也。一乘者，佛乘也。《法华经·方便品》云：十方佛土中，唯有一乘法，无二亦无三，除佛方便说。又云：诸佛如来以方便力，于一佛乘分别说三，谓二乘涅槃，犹如化城，既证人已，自然回心趣求菩提，究竟成佛。广如《法华经·化城喻品》中说根性者，《止观辅行》云：能生为根，数习为性。以众生根性有利钝不同，故如来于一佛乘方便说三也。贪瞋痴等扰乱有情，故曰烦恼。缠者十缠，能缠行人心身不得自在。盖有五盖，覆盖行人清净信心，不得开发。如来称者，谓佛性也。以一切众生具足佛性故，究竟同归一乘也。</p><p style="line-height:1.5em">　　二赞化他德。</p><p style="line-height:1.5em">　　又知诸法皆悉是空，如梦如幻，如阳焰等，无有坚实。而大悲无尽，以善方便，令诸凡夫见佛色身微妙之相。佛身者，般若波罗蜜之所成就，自然真实，常住不变，犹如虚空。若有众生勤修福慧，不随心识驰鹜于境，非如渴鹿于旷野中追求阳焰以之为水，如是之人，则得见佛，恒闻说法，亦能依教如理修行。</p><p style="line-height:1.5em">　　文中有二：初赞无缘大悲，后赞从真起应。言如梦者，《大智度论》卷六云：如梦中无实事谓之有实，觉已知无而还自笑。人亦如是，诸结使眠中实无而著得道觉时乃知无实，亦复自笑。言如幻者，《智度论》卷六云：譬如幻化象马及种种诸物，难知无实，然色可见，声可闻，与六情相对，不相错乱。诸法亦如是，虽空而可见可闻，不相错乱。言如阳焰者，《智度论》卷六云：焰以日光风动尘故，旷野中如野马。无智人初见，谓为水。男相、女相亦如是。结使烦恼，日光诸行尘，邪忆念风，生死旷野中转。无智慧者谓为一相，为男为女，是名为焰。谓如来三心不住有为无为性中，不住三世，知诸缘不实，颠倒虚妄故，心无所缘，但以众生不知诸法实相，往来五道，心著诸法，取舍分别，故虽心无众生缘，而使一切众生自然见佛色身，获拔苦与乐之益也。“佛身者”下，赞从真起应。般若，此云智慧;波罗蜜，此云到彼岸，谓从生死此岸达涅槃彼岸之甚深智慧也。《金光明经》云：唯有如如，如如智，是名法身。诸佛真身理智相应，自受法乐，法尔如然，故曰自然。离情绝妄，故曰真实。无有生灭，故云常住。寂然无改，故曰不变。如是以无生相故，如来法身清净，复以无尽相故，如来色身相好显现。心识谓能取，诸境谓所取。离二取故，即见道位。人于初地，则得见佛色身无量相好无量庄严。《成唯识论》卷十云：受用身，此有二种：一自受用。谓如来三无数劫修集无量福慧资粮所起，无量真实功德及极圆净常遍色身，相绩湛然，尽未来际，恒常自受用广大法乐。二他受用。谓诸如来由平等智示现微妙净功德身，居纯净土，为住十地诸菩萨众现大神通，转正*轮，决众疑网，令彼受用大乘法乐。</p><p style="line-height:1.5em">　　二正问。</p><p style="line-height:1.5em">　　世尊，我今欲于如来应等正觉少有所问，唯愿慈哀为我宣说。世尊，菩萨云何于阿耨多罗三藐三菩提少用功力，安乐无倦，而能速证广大佛法?菩萨云何在生死中不受无量众苦逼迫，于诸佛法速得圆满?</p><p style="line-height:1.5em">　　如来者，乘如实道来成正觉，故名如来。应者，应受人天供养。等正觉者，遍正觉知一切诸法，即世尊十号之初三，诸佛之通称也。阿耨多罗三藐三菩提，此云无上正等正觉，即佛果也。所问有二：初问云何不须勤劳而速证菩提，二问云何不受辛苦而疾得菩提。以诸菩萨要经三大阿僧只劫，久受勤苦，难行能行，难忍能忍，方能证得无上菩提，故兴斯问也。</p><p style="line-height:1.5em">　　大文第二正宗分。有三：初赞许弥勒。</p><p style="line-height:1.5em">　　尔时世尊告弥勒菩萨摩诃萨言：善哉!弥勒。汝于我所常有所问，今所问义最顺我心。汝今哀愍诸天及人，一切世间无量众生，多所利益，多所安乐，故能问我如是之义。吾当为汝分别演说，令诸菩萨不经勤苦而能速疾证佛菩提。</p><p style="line-height:1.5em">　　文中有三：初赞所问最顺我心者。佛心者，大慈悲是。今问修慈之行，故最顺佛心也。“汝今”下赞能问。以大悲心发起斯问。言“利益”者谓后世济，“安乐”者谓现世济。吾当下正许说。</p><p style="line-height:1.5em">　　二述慈利益。</p><p style="line-height:1.5em">　　佛子，若有众生为求菩提而修诸行，愿常安乐者，应修慈心以自调伏。如是修习，于念念中常具修行六波罗蜜，速能逮及诸忍之地，速得圆满无上正觉，具足十力、四无所畏、十八不共法、三十二相、八十种好，最上功德，庄严其身，尽于未来，常住安乐，亦能除灭一切众生无始已来诸业重障。</p><p style="line-height:1.5em">　　佛子者，将欲告语，故呼而召之。《佛地论》卷一云：能绍佛种不令断绝，故名佛子。“若有众生”下标行者，“应修慈心”下示所行。调伏者，调伏三业，制伏过非也。“如是修习”下明利益。六波罗密者，布施、持戒、忍辱、精进、禅定、智慧，此六总摄菩萨因行也。“诸忍之地”，忍谓安住于道，其心不动。一者伏忍，谓十行十住十回向。二者信忍，谓初地至三地。三者顺忍，谓四地至六地。四者无生忍，谓七地至九地。五者寂灭忍，谓十地及妙觉。广如《仁王般若经》说，即菩萨因位也。速得圆满无上菩提者，得佛果位也。“具足十力”下，得佛果德也。初明白利德。十力者，一是处非处力，二业力，三定力，四根力，五欲力，六性力，七至处道力，八宿命力，九天眼力，十漏尽力。四无所畏者，一一切智无所畏，二漏尽无所畏，三说障道无所畏，四说尽苦道无所畏。十八不共法者，一、身无失，二、口无失，三、念无失，四、无异想，五、无不定心，六、无不知已舍，七、欲无减，八、精进无减，九、念无减，十、慧无减，十一、解脱无减，十二、解脱知见无减，十三、一切身业随智慧行，十四、一切口业随智慧行，十五、一切意业随智慧行，十六、智慧知过去世无碍，十七、智慧知未来世无碍，十八、智慧知现在世无碍。乃至三十二相、八十种好，广说如常解。“亦能除灭”下明利他德。从缘所生，故无有初，是名无始。恶业妨道，故云业障。若略言之，修习慈心，便能不经勤苦，速得因圆果满也。</p><p style="line-height:1.5em">　　三开示观法。有二：初观现前庄严。有二：一、假观。又二：初观报身。又二：初观自身。</p><p style="line-height:1.5em">　　佛子，若诸菩萨修习慈心，应在空闲寂静之处，以清净信摄诸心法，观察其身上下支节皆微尘聚，地水火风和合所成，复应思惟：即彼一一微尘之内，皆有虚空，是诸虚空莫不悉以容受为相。又应想念：彼诸微尘清净明彻，外如琉璃，内如紫金，庄严妙好，柔软芬馥。</p><p style="line-height:1.5em">　　文中有三：初观身是尘聚，次观尘中有空，三观尘体清明。言清净信者，远恶行，离惑垢，故云清净。摄诸心法者，摄诸缘虑置心一处也。言微尘者，《大昆婆沙论》卷百三十六云：此七极微成一微尘，是眼识所取色中最微细者。言地水火风和合所成者，四大是能造，微尘是所造。地大性坚，支持万物;水大性湿，收摄万物;火大性暖，调和万物;风大性动，生长万物。此四相倚而成极微，极微相聚而成色法。今观自身但是四大所造微尘之聚。一一微尘，其体中空，外青内黄，表里明彻也。言琉璃者，此云青色宝。</p><p style="line-height:1.5em">　　二观外身。</p><p style="line-height:1.5em">　　复应观察一切世界所有众生，一一众生所有支节，一一支节所有微尘，皆亦如是。</p><p style="line-height:1.5em">　　自观己身得成就已，次观十方一切众生各各支节皆是尘聚。其尘中空，内外清明，无有异也。</p><p style="line-height:1.5em">　　二观化土。有三：初观器世间。有六：初观宝宫。</p><p style="line-height:1.5em">　　若诸菩萨于自他身一切众生作于如是决定解已，复应想念自身微尘，一一尘中皆有佛国，其中宫殿琉璃所成，白银为门，黄金为柱，广博崇丽，光影洞彻，宝堂间列，宝墙围绕，宝阁、宝楼，处处分布。其中各有诸天宝床，重茵、绮褥敷置其上。</p><p style="line-height:1.5em">　　言佛国者，一世界为一佛所化，故云佛国。如是净佛土中，殿堂楼阁，处处分布，宝墙外绕，中有宝床，上敷茵褥也。广，阔也。博，通也。崇，高也。堂者，《尔雅·释宫》云：“古者有堂。自半已前虚之，谓之堂;白半已后实之，谓之室。”楼者，《尔雅·释宫》云：“四方而高曰台，狭而修曲曰楼。”茵者，车重席也。褥者，坐藉也。绮者，细绫也。言诸天宝床者，《智度论》卷九云：</p><p style="line-height:1.5em">　　天竺国法名诸好物，皆名天物。</p><p style="line-height:1.5em">　　二观宝池。</p><p style="line-height:1.5em">　　复有无量上好园苑，围绕庄严。其园苑中皆有浴池，悉以七宝而为堤岸，黄金栏栀，四面周匝，清泉长流，引注其中。香末为泥，金沙间错。八功德水，弥满澄净。波头摩华、优钵罗花、拘物头花、芬陀利华、菡萏开敷，周布其上。</p><p style="line-height:1.5em">　　七宝者，金银、琉璃、玻璃、砗渠、赤珠、玛瑙也。栏栀者，纵曰栏，横曰楣。八功德水者，《称赞净土经》云：一者澄净，二者清冷，三者甘美，四者轻软，五者润泽，六者安和，七者饮时除饥渴等无量过患，八者饮已定能长养诸根，四大增益。弥满者，遍满也。澄净者，水静而清也。波头摩华者，红莲华。优钵罗华者，青莲华。拘物头华者，黄莲华。芬陀利华者，白莲华。菡萏者，莲华也。《尔雅·释草》云：“荷芙蕖，其华菡萏。”</p><p style="line-height:1.5em">　　三观宝树。</p><p style="line-height:1.5em">　　其池四边多诸宝树，真珠为华，光色滋荣，其果成熟，香味具足。</p><p style="line-height:1.5em">　　滋荣者，蕃大也。</p><p style="line-height:1.5em">　　四观宝座。</p><p style="line-height:1.5em">　　于诸树下置天宝座。</p><p style="line-height:1.5em">　　天宝座者，珍宝床座也。</p><p style="line-height:1.5em">　　五观天食。</p><p style="line-height:1.5em">　　一一座前，宝器行列，甘露美食，莫不充满。</p><p style="line-height:1.5em">　　甘露者，《维摩经注》卷七云：“什曰：诸天以种种名药着海中，以宝山磨之，今成甘露。食之得仙，名不死药。</p><p style="line-height:1.5em">　　六观宝地。</p><p style="line-height:1.5em">　　复应想念：如是一切诸佛国土，绀青琉璃以为其地，众妙七宝绮错庄严，是诸土中所有微尘，清净细妙如天上宝。其光晃耀，如盛明日;其色美好，如阎浮檀金;香气氛氲，如乌罗伽梅檀;质性柔软，如迦旃延衣，触者于身，能生悦乐。</p><p style="line-height:1.5em">　　一一微尘之中所有佛国，皆以琉璃为地，其地具足妙色妙香，能生妙触。绀青者，青而含赤也。晃耀者，明晖照耀也。阎浮檀金者，无热池侧阎浮树下有河曰阎浮檀，此河底有金沙曰阎浮檀金。旃檀者，香木名，此云与乐。乌罗伽者，蛇也。乌罗伽梅檀，亦名蛇卫梅檀，即蛇所住梅檀树也。迦旃延底者，亦云迦旃邻提衣。迦旃邻提，此云可爱鸟，此鸟毛细软，可缉绩以为衣。慧琳《音义》卷十九云：迦止栗那绵，亦名迦真邻底迦，瑞鸟之名。鸟毛细软，非常轻安，可缉绩以为衣或絮，转轮圣王方御此服。《大乘理趣六波罗蜜经》云：如迦遮邻底迦柔软妙服，触之悦意。</p><p style="line-height:1.5em">　　二观众生世间。有二：初总观住慈。有八：初众生来人。</p><p style="line-height:1.5em">　　作是观已，即应想念：从此东方一切世界所有众生皆来人我诸佛国土宫殿之中，南西北方，四维上下，彼诸世界所有众生皆亦如是。</p><p style="line-height:1.5em">　　既观自身微尘之中有净佛土，此观成已，则观东方一切世界六道众生来人其中，受诸妙乐，乃至十方一切众生悉来人中。</p><p style="line-height:1.5em">　　二同受妙乐。</p><p style="line-height:1.5em">　　又应想念，如是六道一切众生皆同威仪，色相相似，其身柔软，常有香气。丈夫之相具足庄严，离诸苦恼，受天妙乐。</p><p style="line-height:1.5em">　　六道者，天、人、阿修罗、饿鬼、畜生、地狱也。谓观六道众生悉皆同一天人丈夫之相，无有众苦，但受诸乐也。</p><p style="line-height:1.5em">　　三应念得物。</p><p style="line-height:1.5em">　　是诸众生若须衣服庄严之具，即时往诣劫波树下，随其所须，应念而得种种众具以为严好，譬如他化自在之天。</p><p style="line-height:1.5em">　　劫波树，生帝释天喜林园中，应时而出一切所须之物。他化自在天者，欲界第六天，此天享乐不须自变乐具，假他乐事自在游戏。《智度论》卷九云：此天夺他所化而自娱乐，故言他化自在。谓诸众生应念得物，而互庄严也。</p><p style="line-height:1.5em">　　四风鼓天乐。</p><p style="line-height:1.5em">　　复有香风从八方来，其风触身，令心适悦。有诸乐器，无人抚击，随风回动，出妙音声。</p><p style="line-height:1.5em">　　谓诸乐器飘荡虚空，微风吹动，出妙音乐也。</p><p style="line-height:1.5em">　　五随意所作。</p><p style="line-height:1.5em">　　是诸众生，或在宫殿，或游园苑，或有食于诸天美食，或执宝器而饮甘露，或有坐于莲华之台。</p><p style="line-height:1.5em">　　谓诸众生随意所作，或住或游，或食或饮，或坐也。</p><p style="line-height:1.5em">　　六财物具足。</p><p style="line-height:1.5em">　　身佩璎珞，两边垂下，财宝充满，众具备足，随其所好，种种欢娱。</p><p style="line-height:1.5em">　　璎珞者，颈饰也。</p><p style="line-height:1.5em">　　七身心安乐。</p><p style="line-height:1.5em">　　面目熙怡，身心悦怿，体常无病，盛年好色，不老不死，功德势力，皆同一类。无有为人之所使者。</p><p style="line-height:1.5em">　　熙怡者，和乐也。怿，亦悦也。</p><p style="line-height:1.5em">　　八现受法乐。</p><p style="line-height:1.5em">　　悉能摧灭淫怒愚痴，当证菩提，究竟安乐。</p><p style="line-height:1.5em">　　摧灭者，挫抑而消灭之也。破除三毒烦恼，将来得证菩提也。</p><p style="line-height:1.5em">　　二别观伏瞋。有五：初自悔先罪。</p><p style="line-height:1.5em">　　佛子，是修慈者若在如是众生之中，见一众生于已有违，以缘于此，不生爱念，则应以智慧深自观察，我往世中定于此人作重业障，以是因故，还于今日障我菩提。</p><p style="line-height:1.5em">　　行者若于一切众生之中，见一众生是己宿怨，心生瞋恚，不欲其来享斯妙乐，应自悔责：我今修习慈心，希证菩提，乃因彼人而生瞋恚，定是我于过去生中，于彼曾作重大违害，故于今日，还因彼人而自障碍。是我之过。非关彼怨。</p><p style="line-height:1.5em">　　二普生慈愍。</p><p style="line-height:1.5em">　　我若于此人不生欢喜，则于余一切众生之处皆亦不应而作饶益。何以故?以无始时来在生死中，无一众生非于过去曾害我者。若于此众生不生怜愍，于余一切当于复然。我今普于一切众生皆行饶益，是故于此决当慈念。</p><p style="line-height:1.5em">　　瞋犹未已，应更思念：过去无量生死之中互相违害，孰非仇怨?设于此人不舍瞋恚，则当渐广，乃至尽舍一切众生。我今欲于一切众生普行饶益，奈何独于此人怀瞋不舍?</p><p style="line-height:1.5em">　　三怨仇快意。</p><p style="line-height:1.5em">　　复应思惟：瞋恚因缘能令众生堕于地狱。若怀怨结，后必生在毒蛇之中。若我来世受斯报者，当令彼人深快其意，故应舍离所有瞋恚怨结之心。</p><p style="line-height:1.5em">　　瞋犹未已，应更思惟。以瞋恚故，自受其报，堕在地狱畜生之中，甚为自害而快彼怨。结者，结缚众生，使不出生死也。</p><p style="line-height:1.5em">　　四诸佛所呵。</p><p style="line-height:1.5em">　　我若多瞋及怨结者，十方现在诸佛世尊皆应见我，当作是念：云何此人欲求菩提而生瞋恚及以怨结?此愚痴人，以瞋恨故，于自诸苦不能解脱，何由能救一切众生?</p><p style="line-height:1.5em">　　瞋犹未已，应更思念：十方诸佛常在世间，现前知见我今生瞋，则当呵责：如是之人尚自不能调伏烦恼，终沦恶趣，何由能成菩提，而救一切众生?</p><p style="line-height:1.5em">　　五校量得失。</p><p style="line-height:1.5em">　　多瞋众生在在生中所受之身恶毒充满，故应修习慈愍之心，永远离于瞋恚怨结，平等平等，利益安乐一切众生，若如是思惟，离瞋结已。</p><p style="line-height:1.5em">　　愍者，悲怜也。晋译《华严经》云：佛子，若起一瞋恚心，一切恶中无过此恶。何以故?尔起一瞋恚心，则受百千障碍：所谓不见菩提障，不闻法障，生恶道障，多疾病障，被毁谤障，生暗钝障，失正念障，少智慧障，近恶知识障，不乐贤善障，远正见障。离佛正教，人魔境界，不见善知识，诸根不具，乃至生恶业，家生于边地，如是等障，不可具说。是故瞋则为大失，慈则得大利也。</p><p style="line-height:1.5em">　　三观智正觉世间。有三：初观化主。有六：初观身相。</p><p style="line-height:1.5em">　　次应想念十方渚佛与诸菩萨声闻大众俱来人我诸佛国土宫殿之中。是诸如来身量大小过人一倍，具诸相好，端正香洁，以天衣服，庄严其身。</p><p style="line-height:1.5em">　　既观十方众生悉来人已，次观东方一切世界所有诸佛率诸菩萨声闻大众，皆来人我身中微尘国土之中，乃至南西北方四维上下一切世界所有诸佛亦皆如是，其佛相好庄严，超逾一切也。</p><p style="line-height:1.5em">　　二观威仪。</p><p style="line-height:1.5em">　　各各坐于千叶莲花师子之座，一一无量众所围绕。</p><p style="line-height:1.5em">　　如是诸佛各各坐于宝莲华座，同来大众亦各坐于莲座，围绕于佛也。师子座者，《大智度论》卷七云：佛为人中师子。佛所坐处，若床，若地，皆名师子座。</p><p style="line-height:1.5em">　　三观庄严。</p><p style="line-height:1.5em">　　覆以宝盖，悬众宝旖，种种璎珞，周币垂布。</p><p style="line-height:1.5em">　　盖者所以防尘旖者以表威德犹大将之旌旗也。</p><p style="line-height:1.5em">　　四观天乐。</p><p style="line-height:1.5em">　　有天乐器，不鼓自鸣，其音和雅，闻者喜悦。香气徐动，吹诸宝树，幢旖、盖网、璎珞等物，出妙音声，歌赞如来种种功德。</p><p style="line-height:1.5em">　　空中乐器，随风飘荡，出诸妙乐，风吹树网等物，出诸妙歌，赞叹如来功德也。幢者为竿高出，以种种丝帛庄严也。</p><p style="line-height:1.5em">　　五观天食。</p><p style="line-height:1.5em">　　黄金为器，七宝庄严，其器光明，犹如日月。所有香气，如坚黑旃檀，甘露满中，而以供养诸佛菩萨及声闻众。</p><p style="line-height:1.5em">　　坚黑旃檀，亦名牛头旃檀，见下解。</p><p style="line-height:1.5em">　　六观眷属。</p><p style="line-height:1.5em">　　其诸菩萨阿罗汉等，皆于如来最上法中游戏快乐。阿罗汉者，此云不生，亦云应供，亦云杀贼。谓声闻之极果也，各各受于法乐也。</p><p style="line-height:1.5em">　　二观化法。有三：初法。</p><p style="line-height:1.5em">　　复应想念：一切众生皆于诸佛座前而坐，佛为演说修慈之行，如我今时之所修习，言音美妙，悦可其心，令诸众生获最上乐。</p><p style="line-height:1.5em">　　如前所观十方世界来人众生，今于佛前，闻此修慈法门，各得安乐也。</p><p style="line-height:1.5em">　　二喻。</p><p style="line-height:1.5em">　　譬如有人得甘露浆，而以洗沐，息除劳苦，形神休畅。休者，美善也。</p><p style="line-height:1.5em">　　三合</p><p style="line-height:1.5em">　　此亦如是，以法沾心，灭诸烦恼，身心寂静，永得安乐。</p><p style="line-height:1.5em">　　沾，犹润也。</p><p style="line-height:1.5em">　　三观微尘，有二：初观外尘。</p><p style="line-height:1.5em">　　复应想念：如是一切宝幢旖盖尽衣服等物，所有微尘，光明朗曜，出过于日;柔软细滑，如触天身;所出之香，如牛头旃檀;其色清净，如昆琉璃宝。一切物像，皆于中现。</p><p style="line-height:1.5em">　　÷为显所观真实，亦显重重无尽之意，故复观想一切严具，咸是四大造色，微尘积聚，能生妙触、妙香、妙色也。牛头旃檀者，唐译《华严经》卷六十七云：摩罗耶山出旃檀香，名曰牛头。</p><p style="line-height:1.5em">　　二观内尘。</p><p style="line-height:1.5em">　　又应想念：彼诸如来，一一如来身之微尘，柔软光色，转加殊胜，比前微尘逾百千倍。</p><p style="line-height:1.5em">　　复观如来身之微尘，所有妙触香色，逾于前观自身微尘百千倍也。</p><p style="line-height:1.5em">　　二空观。有二：初观所观空。有三：初观遍计所执性。</p><p style="line-height:1.5em">　　复应观察我所思念一切众生性空无我，如梦，如幻，如阳焰，如眩翳，一切诸佛亦复如是，自性皆空，本无有我。凡夫无智，于彼妄执有我自性，是故不能解脱生死。</p><p style="line-height:1.5em">　　性空者，离众缘外，其体性不可得故。无我者，常一之体有主宰用为我。五阴和合，假名众生，无其实性，众生性相一切都无，是故无我。梦幻、阳焰，义如前解。眩翳者，谓由病目见空中华。《成唯识论》卷八云：愚夫于此横执我法有无、一异、俱不俱等，如空华等，性相都无，一切皆名遍计所执，依他起上彼所妄执我法俱空。《大乘起信论义记》云：以病眼外向观故，即有空华妄境界现，境界相亦尔。既白思念十方来人，一切众生空无我已。十方诸佛色相庄严，亦从因缘有，故有即非有，故云自性本空。然彼六道四生一切有情不悟白心妄生分别，计有我人，起种种烦恼业，沉溺生死苦海，不达真如平等如虚空，超恒河沙功德也。</p><p style="line-height:1.5em">　　二观依他起性。</p><p style="line-height:1.5em">　　复应观察一切诸法体相微细，皆悉空寂。凡夫之人以自分别生诸境界。自分别中还自系缚，乃至未了心之自性，齐尔许时如在梦中，妄著诸境。</p><p style="line-height:1.5em">　　体谓主质，相言可识。空者，其体究竟无所有故。寂者，其相湛然离有为相故。自分别者，谓心心所法能取境相，思惟量度，名为分别。境界谓所取名相等。自分别中还自系缚者，谓计有所得，造业系苦也。心之自性者，谓自性清净心真如之理，本来清净，离烦恼垢。初地见道，得证真如，名了心自性。《大乘庄严经论》卷二偈云：心外无有物，物无心亦无，以解二无故，善住真法界。”释曰：此偈显第三见道位，如彼现见法界故，解心外无所取物，所取物无故，亦无能取心，由离所取能取二相故，应知无住法界自性。齐尔许时如在梦中，妄著诸境者，谓自凡夫至三贤已还，未离虚妄分别故。</p><p style="line-height:1.5em">　　三观圆成实性。</p><p style="line-height:1.5em">　　复应观察一切三界皆悉是空，空不碍空。我今慈心，犹为狭小。</p><p style="line-height:1.5em">　　三界谓欲界、色界、无色界。三界皆空者，谓三界即实相故。空不碍空者，谓依法如如，依如如智，一切佛法自在成就。我今慈心但是一门，故云犹为狭小也。</p><p style="line-height:1.5em">　　二观能观空。</p><p style="line-height:1.5em">　　又应思念：如一切众生及以诸佛性空无我，当知我身亦复如是，一切国土亦唯想念作是解已。</p><p style="line-height:1.5em">　　如前观察众生及佛性相皆空，如是今我此身乃至微尘中有国土以及众生，但是计校分别之所成立。想者，《杂集论》云：“构了相是想相，由此想故，构书种种诸法像类，随所见闻觉知之义，起诸言说。念者，《杂集论》云：念者，于串习事令心明记不忘为体，不散乱为业。串习事者，谓先所受。不散乱为业者由念于境明记忆故，令心不散。今谓慈观得成，但是自心构画串习之力，乃至能观身心，亦是过去熏习所现，无其实体也。</p><p style="line-height:1.5em">　　二观三世相摄。有二：一假观。又二：一境。有二：一尘刹相摄。</p><p style="line-height:1.5em">　　复应观察彼诸所有一切微尘，一一尘中皆有三世诸佛国土，是诸国土最极清净，超过于前所有佛国，三世诸佛、三世众生及以三世庄严之事皆悉具足。</p><p style="line-height:1.5em">　　彼诸所有一切微尘，即是自身。一切微尘皆有过去、现在、未来一切佛土，最极清净，超过于前。是总明三世诸佛即智正觉世间。三世众生即众生世间。三世庄严之事即器世间。如是三种世间皆悉清净，超过于前也。</p><p style="line-height:1.5em">　　二劫念相摄。</p><p style="line-height:1.5em">　　三世劫数人于一念，一一念中三世诸佛坐一切处，普现一切众生之前，或人禅定，或说妙法，或餐美食，或饮甘露。一一佛前，三世菩萨及阿罗汉围绕而坐，三世快乐，充满其身，亦自见身名诸佛所，受于如是三世安乐。</p><p style="line-height:1.5em">　　如上三世佛国，并非次第而观，乃是一念具足，过去、现在、未来无有边际。故云三世劫数人于一念，此是总标。一一念中三世诸佛，是明化主。或人禅定，谓圣默然。或说妙法，是圣说法。此二是诸佛教化众生之常仪。又人定是意业，是记心轮。说法是口业，是教诫轮。或餐或饮，是身业，是神通轮。如来以三轮调伏方便，导引有情，令心清净也。菩萨罗汉乃至自身受安乐者，明所化。以蒙如来三轮教化，摧碾惑业，心清净故，能受三世快乐也。</p><p style="line-height:1.5em">　　二行。有二：一正观。有二：一总观。</p><p style="line-height:1.5em">　　复应想念：一一念中，我三世身各持无量上好供具，而以供养一切诸佛、菩萨声闻，及以施与众生之类。</p><p style="line-height:1.5em">　　以上好供具供佛、菩萨、声闻，此是敬田。以上好供具施与众生，此是悲田。由己修习慈心，广行布施，故诸佛、菩萨、声闻以及众生，咸受最上妙乐也。</p><p style="line-height:1.5em">　　别观。</p><p style="line-height:1.5em">　　于一一念从其身出种种香云，云中复有无量宝盖庄严绮饰，弥覆一切诸佛、如来、菩萨、声闻及以六趣众生之上。其云复雨天之甘露，及坚黑牛头旃檀香末、曼陀罗华、摩诃曼陀罗华、波头摩华、拘物头华、芬陀利华、妙香华、妙意华，皆从空中缤纷而堕，电光引耀，如日舒景，雷音震动，闻者悦豫。一切诸佛、菩萨、声闻及诸众生，若行若住，若坐，若卧，四威仪中，其身恒受最上安乐。</p><p style="line-height:1.5em">　　云中有无量宝盖，此是触尘，以宝盖是荫凉义。雨天甘露是味尘。坚黑牛头旃檀香末是香尘。曼陀罗华等乃至电光是色尘。雷音震动是声尘。牛头，山名，以此山峰状如牛头，于此峰中生旃檀树，名曰牛头旃檀。曼陀罗，此云白团花，亦云适意花。摩诃曼陀罗华，即大白团花。波头摩华，此云亦莲华。拘物头华，此云青莲华。芬陀利华，此云白莲华。以此上妙五尘供养诸佛、菩萨、声闻及诸众生，是以诸佛、菩萨、声闻众生于一切时四威仪中恒受安乐也。</p><p style="line-height:1.5em">　　二喻显。</p><p style="line-height:1.5em">　　佛子，譬如比丘人遍处定，于一切物皆作地解，水火风解，以如是解摄持其心。修慈之人，亦复如是，以慈胜解庄严摄持。</p><p style="line-height:1.5em">　　遍处定，亦名一切处定。修观行者由八解脱人八胜处，由八胜处人十一切处。初取青黄赤白一一观为无边，复思青等依于大种，故地水火风一一观为无边。复思此所觉之色依于虚空，能觉之识依于识，故观空无边处识无边处定。今此喻显慈观广普。胜解，谓于所缘境决定印可，不可引转。以慈胜解庄严摄持者，谓如上所观行相，了了分明，心无散乱也。</p><p style="line-height:1.5em">　　二空观。有二：一总标。</p><p style="line-height:1.5em">　　复应思惟：我今所与众生安乐，但唯是想，如幻如化。</p><p style="line-height:1.5em">　　想者，谓心取相。如幻者，《维摩经·方便品》云：诸法如幻相，无自性，无他性，以诸法从因缘生，不自在，不久住，故如幻。如化者，无而忽起，名之为化。以诸法空而无实，无生住灭，故云如化。如上事观成已，应观但是心所取相，从因缘生，空而无实也。</p><p style="line-height:1.5em">　　二别譬。有四：一幻喻。</p><p style="line-height:1.5em">　　譬如幻师作所幻事，我亦如是。与诸众生种种安乐，又如幻物，无有自性。一切众生亦复如是，本来无有我我所性。</p><p style="line-height:1.5em">　　以此四喻显明空性。初二喻明所观空，无实体故如幻，唯假名故如焰。后二喻明能观空，无作者故如梦，无明现故如医也。《金刚般若经·破取著不坏假名论》云：观察体性如幻。如因幻力变作女人，容貌可观，体性非有。不了之者取为真实，一切法亦复如是，从妄缘生，初无实体，未了实者，生有体见。《大日经义释》云：幻谓如咒术药力能造所造种种色像，惑身眼故，见希有事，展转相生，往来十方，然彼非去非不去，何以故，本性净故。又云：依三密修行，得成一切奇特不思议事。虽一一缘中谛求，毕竟离于四句，法尔如是，不异净心，而自在神变，宛然不谬。今此慈观，不思议事宛尔现前，亦应如是知也。</p><p style="line-height:1.5em">　　二焰喻。</p><p style="line-height:1.5em">　　又如渴鹿于阳焰中妄生水想，勤苦奔逐。我心行慈，当知亦尔。又如阳焰，水不可得。一切诸法，亦复如是，无有我性。</p><p style="line-height:1.5em">　　《大日经义释》云：如春月地气日光，望之如水，迷渴者生企求心，奔趣从勤，去之弥远。众生亦尔，不知缘起性空，有法想生。若悟实相，即想本不生也。又云：如真言行者，如瑜伽中见种种殊特境界，乃至诸佛海会，无尽庄严，尔时应作此阳焰观，了知唯是假名，离于慢著，转近心地，则悟加持神变种种因缘但是法界炎耳。今此所观亦无实性，但由想成此法界炎耳。</p><p style="line-height:1.5em">　　三梦喻。</p><p style="line-height:1.5em">　　又如梦中见种种物，梦心分别谓为实事，及至觉时，了无所在，应知诸法皆亦复然。</p><p style="line-height:1.5em">　　《金刚般若经。破取著不坏假名论》云：观察作者如梦，譬如梦事，随先见闻忆念分别熏习法故，虽无作者，种种境界分明现前，如是众生无始时来，有诸烦恼、善不善业，熏习而住，虽无有我是能作者，而现无涯生死等事。《大日经义释》云：真言行者瑜伽之梦，亦复如是，或须臾间备见无量加持境界，或不起于座而经多劫，或遍游诸佛国土，亲近供养利益众生。此事于诸众因缘中观察都无所起，不出一念净心，然亦分别不谬。今修慈观，亦应如是了知，心不疑怪，亦不生著也。</p><p style="line-height:1.5em">　　四瞖喻。</p><p style="line-height:1.5em">　　如翳目者于净室中见种种物谓之为有，其人后得阿伽陀药，治眼翳尽，所见之物悉皆随灭。如是众生以有身见及边见，故而有我想，若得智慧药灭除此见，所有我想亦随止息。</p><p style="line-height:1.5em">　　《金刚经·破取著不坏假名论》云：观察境物如瞖，譬如瞖目于净室中见有毛轮飞花二月，无明瞖识亦复如是，于真实理无物之处，而见内外、世出世间种种诸法。《金刚仙论》云：如瞖者亦喻能见心，如人目上有瞖，于虚空中妄见毛轮等色，以之为实。观有为法亦复如是，于色等有为虚妄法中谓不实为实，以心倒取境故也。如是于此慈观应知，亦依众生身见、边见之臀而得建立。若离此见，则无有我，唯是法界清净心也。</p><p style="line-height:1.5em">　　三结示。</p><p style="line-height:1.5em">　　是故我应如是修慈，如从梦觉离我我所。</p><p style="line-height:1.5em">　　我者，自身。我所者，外境。离我者，众生空。离我所者，法空。由观诸法如幻，如焰，如梦如肾故，则于五蕴不复施立主宰名之为我，而知五蕴假合，故离于我。亦不复执五蕴有实体性而得自在以为我所，而知诸法从因缘生，无有自性，则无我所，于是则能，无缘大慈遍及一切也。</p><p style="line-height:1.5em">　　大文第三流通分。有二：一佛示功德。有四：一赞修。</p><p style="line-height:1.5em">　　佛子，当知此修慈者乃至未能离于分别，未能不起我我所见，当得六种梵天之福。若舍分别，离我我所，此则名为广大之慈，先世已来所有罪障皆得除灭，不久当证无上菩提。</p><p style="line-height:1.5em">　　离于分别，谓得无分别智已。离能取所取故，智与真如平等不异，亦名得无生忍。《大智度论》卷五十云：无生忍法者，于生灭诸法实相中信受通达，无碍不退，是名无生。即是证得初地也。今言未离分别，未能不起我我所见，即是于资粮道中以分别心有所得心，而修于慈则得梵福。若能得无生忍已，则能灭除罪障而证菩提。</p><p style="line-height:1.5em">　　二诚修。</p><p style="line-height:1.5em">　　佛子，一切菩萨皆应如是修习慈心，汝以修慈，名为慈氏。</p><p style="line-height:1.5em">　　以是故，若贤若圣，皆应修于慈心。举弥勒以证，谓其修慈，通于果觉也。</p><p style="line-height:1.5em">　　三劝闻</p><p style="line-height:1.5em">　　佛子，若善男子、善女人有得闻此修慈经者，则能销灭无始时来诸恶业障，离众病厄，为一切人之所爱敬，于其中间或至临终，必得奉见十方诸佛，及与授阿耨多罗三藐三菩提记，或得三昧，或得法忍，或得人于陀罗尼门，其心安隐，无有死畏，永离一切诸恶道苦，必生清净极乐佛国。</p><p style="line-height:1.5em">　　闻此修慈经，谓种姓住十信位已满，但可闻熏，未能修习。由此功德，则于现生灭除罪障，命终以后往生净土也。得三昧，谓生定。得法忍，谓发慧。法忍者，知一切法空无所有，而能建立一切法，于诸法性相忍可信证也。陀罗尼者，此云总持。《智度论》卷五云：“陀罗尼者，秦云能持，或言能遮。能持者，种种善法能持，令不散不失。能遮者，恶不善心生，能遮令不生。若欲作恶罪，持令不作，是名陀罗尼。《佛地论》卷五云：陀罗尼者，增上念慧，能总任持无量佛法，令不忘失。</p><p style="line-height:1.5em">　　四喻显。</p><p style="line-height:1.5em">　　佛子，譬如有人于三界中盛满七宝，日以三时奉施如来，尽于一劫，其人功德应知亦尔，何况有能修习之者。假使无量诸佛于一劫中说其功德，犹不能尽。</p><p style="line-height:1.5em">　　闻经功德等，于一劫之中日别三时，以七宝奉施如来，修习功德，无有边际，则诸佛说不能尽。</p><p style="line-height:1.5em">　　二大众奉行。</p><p style="line-height:1.5em">　　佛就此经已，弥勒菩萨摩诃萨及十方国土诸来梵众皆大欢喜，信受奉行。</p><p style="line-height:1.5em">　　大方广佛华严经修慈分略注终</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 