<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,智谕法师：圆觉经 述要 第二卷' />
<link href='../../3/css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>智谕法师：圆觉经 述要 第二卷</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　圆觉经&nbsp;述要&nbsp;第二卷</p><p style="line-height:1.5em">　　智谕法师</p><p style="line-height:1.5em">　　第三个问题，假使十方异生，无明不是本有。本成佛道，然后起于无明。如此说来，成佛以后，仍应起于烦恼。那么一切如来，何时复生一切烦恼呢?</p><p style="line-height:1.5em">　　异生者，即凡夫也。凡夫起于无明，随业受报，轮回六道，故名异生。</p><p style="line-height:1.5em">　　唯愿不舍无遮大慈，为诸菩萨开秘密藏。</p><p style="line-height:1.5em">　　无遮大慈者，即无缘大慈也。平等济度，宽容一切，行无缘之法施，名无遮大慈。</p><p style="line-height:1.5em">　　秘密藏，非佛说法有所秘密，而是众生不知不解，故曰秘密。请佛开秘密藏者，愿佛设诸方便，令菩萨晓了也。是知金刚藏菩萨所请三问题，非佛有所秘密，而是众生不了也。</p><p style="line-height:1.5em">　　及为末世一切众生，得闻如是修多罗教了义法门，永断疑悔。</p><p style="line-height:1.5em">　　令末世一切众生，借如来宣说之方便，得闻此圆觉经，永断疑悔。不信曰疑，信而复退曰悔。</p><p style="line-height:1.5em">　　作是语已，五体投地，如是三请，终而复始。</p><p style="line-height:1.5em">　　【尔时世尊。告金刚藏菩萨言。善哉善哉。善男子。汝等乃能为诸菩萨及</p><p style="line-height:1.5em">　　末世众生。问于如来甚深秘密究竟方便。是诸菩萨最上教诲了义大乘。</p><p style="line-height:1.5em">　　能使十方修学菩萨及诸末世一切众生。得决定信。永断疑悔。汝今谛听</p><p style="line-height:1.5em">　　。当为汝说。时金刚藏菩萨奉教欢喜。及诸大众默然而听。】</p><p style="line-height:1.5em">　　世尊先叹后答。叹金刚藏所问，是如来甚深秘密究竟方便。是诸菩萨最上教诲，了义大乘。能使十方修学菩萨，及末世一切众生，得决定信，永断疑悔。</p><p style="line-height:1.5em">　　【善男子。一切世界始终生灭。前后有无。聚散起止。念念相续。循环往</p><p style="line-height:1.5em">　　复。种种取舍。皆是轮回。】</p><p style="line-height:1.5em">　　一切世界者，约五阴世间，众生世间，国土世间言。谛闲大师言三种世间为一、正觉世间，二、有情世间，三、器世间。</p><p style="line-height:1.5em">　　一切世间约现代语讲，世为时间，界为空间。一切世界，皆有始终生灭，前后有无，聚散起止等，此等念念相续。念念相续之法，前念灭后念生，循环不已。一切世界，始终生灭，前后有无，聚散起止等，皆念念生灭，循环往复不已。以循环往复故，于是产生种种取舍。</p><p style="line-height:1.5em">　　但是所谓念念相续，实是虚妄的。何以故?我们说过，念念相续者，是前念灭，后念生。如果前念不灭，即有后念生，是不合道理的。因为前念不灭，则前后是一念，一念云何自己相续?故前念不灭，则无相续。</p><p style="line-height:1.5em">　　如果前念灭后念生，亦是不合道理的。因为灭法不能生，前念已灭，不能再生后念。所以后念之生，与前念没有关系。如果后念与前念没有关系，云何成为念念相续?所以前念灭后念生，或者前念不灭后念生，都不能构成念念相续。故于中种种取舍，皆是虚妄的。</p><p style="line-height:1.5em">　　所以一切世界，始终生灭，前后有无，聚散起止，念念相续，循环往复，种种取舍，皆是虚妄的。皆是轮回者，总说即是生住异灭。据文而言，始终生灭，前后有无，聚散起止，念念相续，皆是轮回之见。</p><p style="line-height:1.5em">　　当知诸法缘起无性，无实体相，故法无轮回。轮回者，众生之妄见耳。</p><p style="line-height:1.5em">　　【未出轮回。而辨圆觉。彼圆觉性即同流转。若免轮回。无有是处。】</p><p style="line-height:1.5em">　　未出轮回而辨圆觉者，未出生灭心轮回见而观圆觉，则见圆觉亦成生灭轮回矣。所以彼圆觉性，即同流转。</p><p style="line-height:1.5em">　　一切唯心造，见于六道轮回，唯是自见其心。所以既有生灭心轮回见，欲免轮回者，无有是处。</p><p style="line-height:1.5em">　　故知一切世界，五阴世间，众生世间，国土世间，始终生灭等，皆众生之生灭心轮回见也。若无生灭心轮回见，则知圆觉清净不动矣。</p><p style="line-height:1.5em">　　由此可知金刚藏三问，皆是以生灭心轮回见辨圆觉也。佛首先予以点破。</p><p style="line-height:1.5em">　　【譬如动目能摇湛水。又如定眼。犹回转火。云驶月运舟行岸移亦复如是</p><p style="line-height:1.5em">　　。善男子。诸旋未息。彼物先住。尚不可得。何况轮转生死垢心。曾未</p><p style="line-height:1.5em">　　清净。观佛圆觉而不旋复。是故汝等便生三惑。】</p><p style="line-height:1.5em">　　譬动目能摇湛水者，水本湛然不动，若目光摇动，或者目有病，则见静水摇动。</p><p style="line-height:1.5em">　　定眼犹回转火，如有人手持火把，抡臂圆挥。定目而视，犹如见一火环。</p><p style="line-height:1.5em">　　云驶月运，月夜仰观，浮云飞驶，月本不动。但观者，好像见月亮行走。</p><p style="line-height:1.5em">　　舟行岸移，我们坐在船上，明明船在行驶。但我们看来，觉得岸在移动。</p><p style="line-height:1.5em">　　这四个例子，都是说明，众生妄见与法相违。</p><p style="line-height:1.5em">　　善男子!诸旋未息，彼物先住，尚不可得。</p><p style="line-height:1.5em">　　诸旋未息者，谓诸妄见未停止也。彼物先住者，谓欲水不摇动，火环不成，月不行驶，岸不移动尚不可得也。因为水摇火环月驶岸移，皆由妄见所致。如果妄见不息，欲求彼物不动，不可得也。</p><p style="line-height:1.5em">　　何况轮转生死垢心，曾未清净，观佛圆觉而不旋复?</p><p style="line-height:1.5em">　　轮转生死垢心，一同于妄见虚妄不实。此生死垢心不除，用观佛圆觉，故圆觉亦同生死见矣。</p><p style="line-height:1.5em">　　生死无性，非为实有，众生垢心所见，见有生死。以妄见生死故，以致妄入生死。若以生死垢心观佛圆觉，则清净圆觉亦随生死矣。</p><p style="line-height:1.5em">　　是故汝等便生三惑。</p><p style="line-height:1.5em">　　三惑者，金刚藏菩萨三项疑问也。若以轮转生死垢心观圆觉，是故有汝金刚藏等，三项疑问也。</p><p style="line-height:1.5em">　　【善男子。譬如患癯妄见空花患翳若除。不可说言。此癯已灭何时更起一</p><p style="line-height:1.5em">　　切诸翳何以故癯花二法非相待故。亦如空花灭于空时。不可说言虚空何</p><p style="line-height:1.5em">　　时更起空花。何以故。空本无花非起灭故。】</p><p style="line-height:1.5em">　　本来癯是一种目病，但此处作妄见解，莫作病会。因为病虽愈，尚有再生之时，而妄见既息，便不会再妄。犹如迷失方向，一旦觉悟了正确方向，便不会再迷向了。</p><p style="line-height:1.5em">　　譬如患癯妄见空花。</p><p style="line-height:1.5em">　　癯是虚妄，花是幻化，二者皆非实有。若法实有，方成相待。癯花二俱虚妄无有实体，故不成相待。同时妄息觉明，便不会再妄。故曰患癯若除，不可说言，此癯已灭，何时更起一切诸癯?何以故?癯花二法，非相待故。</p><p style="line-height:1.5em">　　据理可知，自性清净心，无性随缘而非有，随缘无性而不无，假说本来成佛。其实无始无终，无生无灭，无成无坏。故自性清净心者，虽修治而不净，虽处垢而不染。以自性清净心，不可得也。</p><p style="line-height:1.5em">　　无明者，体即虚妄，唯是假名。假名无实亦不可得，岂可谓众生成佛，复有无明?或者谓无明众生本有?</p><p style="line-height:1.5em">　　故佛不可得，众生不可得。圆觉不可得，无明不可得。菩提不可得，烦恼不可得。生死不可得，涅盘不可得。不可得者，谓法无决定性也。</p><p style="line-height:1.5em">　　以一切法无决定性故，所以佛方便说众生成佛，破无明证圆觉，断烦恼证菩提，出生死入涅盘。然于中求其始终生灭，前后有无，聚散起止等，皆不可得。</p><p style="line-height:1.5em">　　了达一切法无决定者，是名无上菩提。故觉之者成佛即日，迷之者劫隔恒沙。然觉之与迷，是一法界。何以故?唯是一心故。</p><p style="line-height:1.5em">　　亦如空花，灭于空时，不可说言虚空何时更起空花。何以故?空本无花，非起灭故。</p><p style="line-height:1.5em">　　空花者体即虚妄，非为实有。故空花灭时，不可说言虚空何时更起空花。因为花非实有，空本无花，所以非是花有起灭。</p><p style="line-height:1.5em">　　犹如无明虚妄，灭于毕竟空时，不可说言，毕竟空何时再起无明。</p><p style="line-height:1.5em">　　空本无花者，即说明花无实体也。既无实体，所以非起灭故。</p><p style="line-height:1.5em">　　【生死涅盘同于起灭。妙觉圆照离于花癯。善男子。当知虚空非是暂有亦</p><p style="line-height:1.5em">　　非暂无。况复如来圆觉随顺而为虚空平等本性。】</p><p style="line-height:1.5em">　　生死涅盘同于起灭，妙觉圆照离于花癯。</p><p style="line-height:1.5em">　　生死涅盘，皆同空花之起灭。因为实无生死，亦无涅盘。生死无性即名涅盘，无性随缘复现生死。</p><p style="line-height:1.5em">　　圆觉者，妙湛总持不动，故离于空花患癯。</p><p style="line-height:1.5em">　　善男子!当知虚空非是暂有，亦非暂无。</p><p style="line-height:1.5em">　　空中无花，似是虚空暂有。因癯见有空花，似是虚空暂无。然空花虚妄，非为实有。故虚空非是暂有，亦非暂无。故知圆觉不动，无明非有实体，所以无明不障圆觉，以无明虚妄无实体故。圆觉亦不离无明，以无明无有实体不可离故。</p><p style="line-height:1.5em">　　况复如来圆觉随顺，而为虚空平等本性。</p><p style="line-height:1.5em">　　如来圆觉者，即圆成实性。圆成实性者，即圆满成就诸法实性也。故如来圆觉，为虚空平等本性。平等者，圆觉清净不动也，无二无分别也。如楞严经云，空生大觉中。故如来圆觉随顺，为虚空平等本性。</p><p style="line-height:1.5em">　　【善男子。如销金藁金非销有既已成金不重为藁。经无穷时。金性不坏。</p><p style="line-height:1.5em">　　不应说言本非成就。如来圆觉亦复如是。】</p><p style="line-height:1.5em">　　如销金藁，金非销有。</p><p style="line-height:1.5em">　　藁中之金，本来如此，非是因销而有也。此用喻本来成佛。藁比虚妄烦恼缠缚，金性用比圆觉。金性本有，非因销有，言众生本来成佛。只为虚妄烦恼缠缚，未能圆显，仅名佛性，不名为佛。一旦圆满觉悟，犹藁石一旦清净，金性圆显，永不为藁也。佛亦如此，一旦圆满觉，无再成众生的道理。</p><p style="line-height:1.5em">　　所以一切众生本来成佛，一切无明皆幻化虚妄。故虽起无明，而佛性未染。既然无明是虚妄的，所以不应无明众生本有。既然无明虚妄非为实有，则不应言十方异生本成佛道，后起无明。亦不应言一切如来，何时复生一切无明烦恼。</p><p style="line-height:1.5em">　　【善男子一切如来妙圆觉心本无菩提及与涅盘。亦无成佛及不成佛。无妄</p><p style="line-height:1.5em">　　轮回及非轮回。】</p><p style="line-height:1.5em">　　一切如来妙圆觉心。</p><p style="line-height:1.5em">　　如来妙圆觉心者，一真法界性也。何谓妙?此一真法界性者，非有非无，非有而有，非无而无，有而非有，无而非无。如是者，谓之妙。</p><p style="line-height:1.5em">　　既然一切如来妙圆觉心即一真法界性，故于一真法界中，无有二法。若有二法，即非佛说。佛证无分别智，以无分别智施设说一切法。故于一法界中，一切法非有非无，非有而有，非无而无，有而非有，无而非无。</p><p style="line-height:1.5em">　　所以于一法界中，本无菩提涅盘，亦无成佛及不成佛，亦无虚妄轮回及非轮回。因为这些都是二法，都是定性法故。金刚经云，若有定法，即非阿耨多罗三藐三菩提。</p><p style="line-height:1.5em">　　于一法界中，一切法无性为性。无性能随缘，随缘不失性。以无性故，曰非有。以随缘故，曰非无。以无性能随缘故，所以曰非有而有，无而非无。以随缘不失性故，所以曰非无而无，有而非有。</p><p style="line-height:1.5em">　　是以经文云，一切如来妙圆觉心，本无菩提及与涅盘，亦无成佛及不成佛，无妄轮回及非轮回。</p><p style="line-height:1.5em">　　【善男子。但诸声闻所圆境界身心语言皆悉断灭。终不能至彼之亲证所现</p><p style="line-height:1.5em">　　涅盘。何况能以有思惟心测度如来圆觉境界。】</p><p style="line-height:1.5em">　　但诸声闻所圆境界，身心语言皆悉断灭。</p><p style="line-height:1.5em">　　声闻乘人所圆境界，彼谓已得涅盘。彼未入灭时，自谓有余涅盘。取灭以后，灰身灭智，自谓入无余涅盘。然此二种涅盘，皆有所得见，非妙圆觉。</p><p style="line-height:1.5em">　　身心语言皆悉断灭者，谓声闻乘人偏空滞寂不起化道，不度众生。故终不能至彼之亲证所现涅盘。亲证所现涅盘者，即如来无住涅盘。如来无住涅盘者，即一真法界。一真法界，无二无别不生不灭，故名究竟涅盘。声闻乘人，以住著心，分别见，终不能至。</p><p style="line-height:1.5em">　　声闻乘人，尚不能得圆满觉，究竟涅盘。何况凡夫以有思惟心，测度如来圆觉境界呢?此是远责凡夫有思惟心，近责金刚藏三疑。</p><p style="line-height:1.5em">　　【如取萤火烧须弥山。终不能著。以轮回心。生轮回见。入于如来大寂灭</p><p style="line-height:1.5em">　　海。终不能至。】</p><p style="line-height:1.5em">　　萤火者，似火不能烧也。须弥山者，山中之王，入海八万四千由旬，出海八万四千由旬。取萤火烧须弥山者，极言其相差悬殊，终不能著也。</p><p style="line-height:1.5em">　　以下以法合之。以轮回心，生轮回见，入于如来大寂灭海，终不能至。如来大寂灭海者，如来圆觉也。圆无际故曰大，无生无灭故曰寂灭，无量无边以海状之。以轮回心生轮回见，终不能至。</p><p style="line-height:1.5em">　　此是直诃金刚藏所疑。如前文言，善男子!一切世界始终生灭，前后有无，聚散起止，念念相续，循环往复，种种取舍，皆是轮回。</p><p style="line-height:1.5em">　　【是故我说一切菩萨及末世众生先断无始轮回根本。】</p><p style="line-height:1.5em">　　以轮回心生轮回见，终不能至如来大寂灭海。是故一切菩萨及末世众生，须先断无始轮回根本。无始轮回根本者，无始无明也。云何断无始轮回根本?知幻即离，离幻即觉也。</p><p style="line-height:1.5em">　　【善男子。有作思惟从有心起。皆是六尘。妄想缘气。非实心体。已如空</p><p style="line-height:1.5em">　　花。用此思惟辨于佛境。犹如空花复结空果。展转妄想。无有是处。善</p><p style="line-height:1.5em">　　男子。虚妄浮心。多诸巧见不能成就圆觉方便。如是分别。非为正问。】</p><p style="line-height:1.5em">　　有作思惟，从有心起，皆是六尘妄想缘气，非实心体。</p><p style="line-height:1.5em">　　有作者造作也，凡有造作起心动念之思惟分别，皆从执有取相心起。以取相故，皆是六尘妄想攀缘之气分，非实心体。真实心体者，一真法界性也。一真法界性，无种种取相分别。</p><p style="line-height:1.5em">　　云何六尘缘气，皆是妄想?因为一切法缘起性空无有实体，故取相之想，皆是妄想。</p><p style="line-height:1.5em">　　既然有作思惟之有心，虚伪无实，已为空花。若用此虚伪无实之心，辨于佛果，岂非以空花复结空果吗?所以能辨之思惟心，所辨之佛果，俱成虚伪矣。</p><p style="line-height:1.5em">　　浮心者不实之心，故曰虚妄浮心。巧见者，虚伪不实之见也，故不能成就圆觉方便。不能为成就圆觉之方便。</p><p style="line-height:1.5em">　　最后诃金刚藏三问，非是正问。如是分别，非为正问。以迷说觉，觉亦为迷，岂是正问?</p><p style="line-height:1.5em">　　【尔时世尊。欲重宣此义。而说偈言</p><p style="line-height:1.5em">　　金刚藏当知　　如来寂灭性　　未曾有终始　　若以轮回心</p><p style="line-height:1.5em">　　思惟即旋复　　但至轮回际　　不能入佛海　　譬如销金藁</p><p style="line-height:1.5em">　　金非销故有　　虽复本来金　　终以销成就　　一成真金体</p><p style="line-height:1.5em">　　不复重为藁　　生死与涅盘　　凡夫及诸佛　　同为空花相</p><p style="line-height:1.5em">　　思惟犹幻化　　何况诘虚妄　　若能了此心　　然后求圆觉】</p><p style="line-height:1.5em">　　如来寂灭性，即圆觉也，妙圆觉性未曾有始终生灭等分别。</p><p style="line-height:1.5em">　　若以轮回心，思惟即旋复。轮回心，即种种分别取舍。若以种种分别取舍心思惟圆觉，则圆觉亦随旋复。</p><p style="line-height:1.5em">　　余如长行所释，不另。</p><p style="line-height:1.5em">　　【于是弥勒菩萨。在大众中。即从座起。顶礼佛足。右绕三匝。长跪叉手</p><p style="line-height:1.5em">　　。而白佛言。大悲世尊。广为菩萨开秘密藏。令诸大众深悟轮回分别邪</p><p style="line-height:1.5em">　　正。能施末世一切众生无畏道眼。于大涅盘生决定信。无复重随轮转境</p><p style="line-height:1.5em">　　界起循环见。】</p><p style="line-height:1.5em">　　于是弥勒菩萨，具仪请法。文中所述，总在领旨得益，上感佛恩。</p><p style="line-height:1.5em">　　无畏道眼，以权实智观一切法谓之道眼。以实智观一切法空曰慧眼，以权智观一切法假曰法眼。</p><p style="line-height:1.5em">　　【世尊。若诸菩萨及末世众生。欲游如来大寂灭海。云何当断轮回根本。</p><p style="line-height:1.5em">　　于诸轮回。有几种性。修佛菩提。几等差别。回入尘劳。当设几种教化</p><p style="line-height:1.5em">　　方便度诸众生。】</p><p style="line-height:1.5em">　　欲游如来大寂灭海者，入佛大圆觉也。</p><p style="line-height:1.5em">　　轮回根本者，总说即是无明，分别说即贪嗔疑。</p><p style="line-height:1.5em">　　种性者，后文自有解释。</p><p style="line-height:1.5em">　　【唯愿不舍救世大悲。令诸修行一切菩萨及末世众生慧目肃清。照曜心镜</p><p style="line-height:1.5em">　　。圆悟如来无上知见。作是语已。五体投地。如是三请终而复始。】</p><p style="line-height:1.5em">　　唯愿世尊不舍救世大悲心，为诸菩萨及末世众生修圆觉者，慧目肃清，照耀心镜，圆悟如来无上知见。</p><p style="line-height:1.5em">　　慧目者，佛之真空慧目，不同二乘偏空慧目。慧目肃清者，如实见一切法依他起如幻如化，不为外境所乱。如实见一切法，体性空寂，无性随缘圆满成就一切法。不见空，不见有，不见亦空亦有，不见非空非有。如是见，名如来无上见。</p><p style="line-height:1.5em">　　照耀心镜者，言佛智也。佛智如镜，如实照知一切。佛如实知一切法缘起性空，无性缘成。空是因缘空，因缘空故，空而不空，不空而空。有是因缘有，因缘有故，有而非有，非有而有。是故佛无上知者，离空，离有，离亦空亦有，离非空非有。</p><p style="line-height:1.5em">　　如是知见，是如来无上知见。故曰圆悟如来无上知见。菩萨修行，唯求开示悟入，如来无上知见。圆悟者，顿根人，一悟一切悟也。</p><p style="line-height:1.5em">　　如是三请，终而复始。</p><p style="line-height:1.5em">　　【尔时世尊。告弥勒菩萨言。善哉善哉。善男子。汝等乃能为诸菩萨及末</p><p style="line-height:1.5em">　　世众生请问如来深奥秘密微妙之义。令诸菩萨洁清慧目。及令一切末世</p><p style="line-height:1.5em">　　众生永断轮回心悟实相具无生忍。汝今谛听。当为汝说。时弥勒菩萨奉</p><p style="line-height:1.5em">　　教欢喜。及诸大众默然而听。】</p><p style="line-height:1.5em">　　悟入实相，具无生忍。</p><p style="line-height:1.5em">　　诸法无性任缘，任缘无性。无性则无相，任缘则无不相。犹如水本无相，任器而方圆。诸法无相无不相，谓之实相。</p><p style="line-height:1.5em">　　实相无相，则「相」不可得。实相无不相，则「无相」不可得。诸法不可得，即是无生，故曰一切法无生。于此无生法，忍可者，名得无生忍。故曰心悟实相，具无生忍。</p><p style="line-height:1.5em">　　【善男子。一切众生从无始际由有种种恩爱贪欲故有轮回。】</p><p style="line-height:1.5em">　　一切众生从无始际，由有种种恩爱贪欲，故有轮回。</p><p style="line-height:1.5em">　　从无始际者，谓一念妄心起也。众生一念妄心起，于无生法执为实有，虚妄无实，故曰无始际。</p><p style="line-height:1.5em">　　有种种恩爱贪欲。</p><p style="line-height:1.5em">　　众生于六道中，有各种不同的恩爱贪欲，故曰种种。众生于三界中，生死相续转回不息，皆由惑业所致。总说无明发业，爱取能够润生。而爱力偏增，如水沃润，故润生位中，偏说于爱。</p><p style="line-height:1.5em">　　【若诸世界一切种性。卵生胎生湿生化生。皆因淫欲而正性命。当知轮回</p><p style="line-height:1.5em">　　爱为根本。】</p><p style="line-height:1.5em">　　一切种性者，卵胎湿化四生也。当知四生六道，六道括生不尽，四生括生始尽。何故六道括生不尽?例如中阴非属六道，而属化生，故知四生括生始尽。</p><p style="line-height:1.5em">　　一切种性，如卵胎湿化，皆因淫欲而正性命。淫乃爱之最浊者。如经云爱有四种，爱、著、染、淫，淫者爱之浊者也。故曰一切种性，皆因淫欲而正性命，当知轮回，爱为根本。</p><p style="line-height:1.5em">　　爱者通于三界，淫者唯在欲界。色无色界，爱著偏重。欲界众生，染淫特重。</p><p style="line-height:1.5em">　　【由有诸欲。助发爱性。是故。能令生死相续。欲因爱生。命因欲有。众</p><p style="line-height:1.5em">　　生爱命还依欲本。爱欲为因爱命为果。】</p><p style="line-height:1.5em">　　欲者，贪求心也。若分别说，有其五种，故曰诸欲。五欲者，五根于五尘起贪求也。眼贪色，耳贪声，鼻贪香，舌贪味，身贪触。故有谓五欲者，是眼耳鼻舌身，有谓是色声香味触。华严经随疏演义钞，立财色名食睡为五欲，当亦是尘之属。</p><p style="line-height:1.5em">　　贪求心即是爱性，而此爱性由五欲所助发，故曰由有诸欲，助发爱性。我们说过，爱能润生，爱性发故，所以能令生死相续。</p><p style="line-height:1.5em">　　十二因缘中，无明行为过去世因，识名色六入触受，为现在世果。爱取有为现在世因，生老死为未来世果。是故说爱性，能令生死相续。</p><p style="line-height:1.5em">　　欲因爱生，命因欲有。</p><p style="line-height:1.5em">　　经云，爱即无明。所以爱者无明也。无明为根本，以致自心变现根身器界。根身器界者，五根五尘也。五根贪著五尘，便生五欲。所以说欲因爱生。</p><p style="line-height:1.5em">　　因无明而有行识名色六入触受，根尘相接乃有诸欲。因诸欲求，复生爱取有。因爱取有以致生死相续不断，色身连持，故曰命因欲有。</p><p style="line-height:1.5em">　　众生爱命，还依欲本。</p><p style="line-height:1.5em">　　众生爱命者，以爱取心执著识名色六入触受也，以致爱著生命。是谓众生爱命。</p><p style="line-height:1.5em">　　还依欲本，欲本者无明也。众生之所以爱命，还依无明本也。</p><p style="line-height:1.5em">　　爱欲为因，爱命为果。</p><p style="line-height:1.5em">　　爱欲者，爱著其识名色六入触受也。爱著根尘诸欲为因，因爱诸欲故，乃求生命不死，故曰爱命为果。</p><p style="line-height:1.5em">　　凡夫外道，皆求长寿不死。不知生必有死，犹高者必堕。是故佛告诸圣弟子，生者必死，欲求不死，当是无生。此是佛道外道不同之处。一切外道皆求不死，唯佛教人应求无生。</p><p style="line-height:1.5em">　　当知爱著生命者，即是无明。唯有智人，方能心悟实相，具无生忍也。</p><p style="line-height:1.5em">　　生死相续由爱欲而生，故曰爱欲为因，爱命为果。</p><p style="line-height:1.5em">　　【由于欲境起诸违顺。境背爱心而生憎嫉造种种业。是故。复生地狱饿鬼</p><p style="line-height:1.5em">　　。】</p><p style="line-height:1.5em">　　由于欲境，起诸违顺。</p><p style="line-height:1.5em">　　五根对五尘，对于顺缘则起爱著染淫。对于违缘，便生憎嫉嗔恚。由于憎嫉故，造种种恶业，诸如凌辱毁谤，打骂杀害等，以致堕在地狱饿鬼。</p><p style="line-height:1.5em">　　这段经文，系于六道中择其苦重者论之。故单约恶业，不说善业。当知顺缘违缘，凡染心者，皆不免生死轮回。</p><p style="line-height:1.5em">　　若于顺缘生爱，同样是轮回业。爱著轻者可生人天，染淫重者，则堕畜生。三界六道，皆属有漏，生死相续不得出离。是故以下经文，言舍恶乐善，复生人天。</p><p style="line-height:1.5em">　　【知欲可厌爱厌业道。舍恶乐善。复现天人。】</p><p style="line-height:1.5em">　　知欲可厌者，知欲恶不善法，是三涂恶道之因。于是厌离三恶业道，爱著于人天善道。故曰知欲可厌，爱厌业道。人天善道虽好，但仍不免轮回，不得出离。</p><p style="line-height:1.5em">　　舍恶乐善者，舍欲恶不善法，乐著于善法。欲者五欲，恶者五盖，不善法者十不善也。即杀、盗、邪淫、妄语、恶口、绮语、两舌、贪、嗔、疑。今舍恶者，舍欲恶不善法也。乐善者，乐不杀、不盗、不邪淫、不妄语、不恶口、不绮语、不两舌、不贪、不嗔、不疑。</p><p style="line-height:1.5em">　　以舍恶乐善故，复现人天之报。</p><p style="line-height:1.5em">　　【又知诸爱可厌恶故。弃爱乐舍。还滋爱本。便现有为增上善果。】</p><p style="line-height:1.5em">　　又知善恶业道，皆由爱之一念所生。乃知诸爱可厌恶，于是弃爱乐舍。乐舍者，灭诸苦乐受。灭苦乐受，得世间禅定，不出三界不了生死。</p><p style="line-height:1.5em">　　弃爱乐舍，乐舍之一念，还是无明。苦乐缘生无性，体即虚妄。既属虚妄，云何可舍?故乐舍之一念，便是无明。故曰弃爱乐舍，还滋爱本。</p><p style="line-height:1.5em">　　以弃爱乐舍，依然是爱著故，所以便现有为增上善果。人天是善果报，色无色界是增上善果报。</p><p style="line-height:1.5em">　　【皆轮回故不成圣道。是故。众生欲脱生死免诸轮回。先断贪欲及除爱渴</p><p style="line-height:1.5em">　　。】</p><p style="line-height:1.5em">　　皆轮回故，不成圣道。</p><p style="line-height:1.5em">　　三界六道，生死轮回，不能成就圣道。圣道者，出三界得无漏道也。众生不出六道轮回，皆由恩爱贪欲所致。故众生欲脱生死免诸轮回，先断贪欲，及除爱渴。法生时由细至粗，除断时须由粗至细。故须先断贪欲，及除爱渴。</p><p style="line-height:1.5em">　　【善男子。菩萨变化示现世间非爱为本。但以慈悲令彼舍爱。假诸贪欲而</p><p style="line-height:1.5em">　　入生死。】</p><p style="line-height:1.5em">　　我们已经知道，无明发业，爱能润生。如果断于爱染，则不受三界生。例如小乘四果人，断尽见思惑便出三界。而思惑者，即三界之爱也。所谓四住地，见一处住地，欲爱住地，色爱住地，有爱住地。见一处住地即见惑，欲、色、有爱，即三界思惑。凡夫著于爱见，故落生死轮回。阿罗汉无有爱见，故超脱三界。</p><p style="line-height:1.5em">　　今菩萨涉世，受三界生，莫非仍有爱见吗?否则为何仍受生三界?为除此疑，佛自作解释。</p><p style="line-height:1.5em">　　善男子!菩萨变化示现世间，非爱为本。但以慈悲，令彼舍爱。</p><p style="line-height:1.5em">　　菩萨示现生于世间，非是业报身，而是变化身。业报身由爱润生，变化身只是示现而已。所以菩萨示现世间，非爱润生。故曰非爱为本。</p><p style="line-height:1.5em">　　但以大慈大悲，令一切众生舍爱。众生若舍爱著染淫，便可不受轮回苦了。</p><p style="line-height:1.5em">　　爱与慈悲，截然不同。爱是出于我见，适于我者则爱之，违于我者则不爱。慈悲则无我，心怀平等，慈悲一切，称为大慈大悲。故慈悲是平等的，爱是自私的。爱是有所爱，有所不爱的。慈悲是无所爱，无所不爱的。慈悲心体是智慧，爱者生于爱见之惑。</p><p style="line-height:1.5em">　　菩萨示现世间，是以大慈悲心，令一切众生舍于爱染免于轮回，非爱所润生。</p><p style="line-height:1.5em">　　假诸贪欲，而入生死。</p><p style="line-height:1.5em">　　假者假借也。借诸贪欲，而入生死。示现留惑润生，非是真为业所系也。</p><p style="line-height:1.5em">　　【若诸末世一切众生能舍诸欲及除憎爱永断轮回。勤求如来圆觉境界。于</p><p style="line-height:1.5em">　　清净心便得开悟。】</p><p style="line-height:1.5em">　　末世众生能舍诸欲者，略说为五欲也。其中淫欲最浊，一切众生皆以淫欲而正性命。故欲断轮回，应除诸欲。</p><p style="line-height:1.5em">　　欲因爱生，故断欲必先除爱。境背爱心，而生憎嫉。故爱憎二心，不相舍离。是故末世一切众生，能舍诸欲及除憎爱，可永断轮回。</p><p style="line-height:1.5em">　　然后勤求如来圆觉境界，于清净心便得开悟。佛说淫欲是障道法，诸欲已舍，勤求如来圆觉境界，于清净心便得开悟。</p><p style="line-height:1.5em">　　清净心者，大菩提也，一真法界性也，如来圆觉境界也。换句话说，末世一切众生，若能舍欲除爱，勤求佛道，便于如来圆觉境界而得开悟也。</p><p style="line-height:1.5em">　　【善男子。一切众生由本贪欲。发挥无明显出五性。差别不等。依二种障</p><p style="line-height:1.5em">　　。而现深浅。】</p><p style="line-height:1.5em">　　五性者，谓诸学人，于修菩提道上，由于机有利钝，悟有深浅，故显出五性，差别不等。因为一切众生于不觉地，由本贪欲，发挥无明的程度不同，有的无明重，有的无明轻。于是显出五性，差别各各不同。</p><p style="line-height:1.5em">　　依二种障，而现深浅。</p><p style="line-height:1.5em">　　其五性学人无明轻重的程度，由二种障而看出深浅来。</p><p style="line-height:1.5em">　　【云何二障。一者理障碍正知见。二者事障续诸生死。】</p><p style="line-height:1.5em">　　二障者，一者理障，二者事障。理障亦名所知障，事障亦名烦恼障。</p><p style="line-height:1.5em">　　所知障障无上菩提，故曰障正知见。不过「所知」可为智母，亦可为智障。于所知取相计著，便成智障。如果于所知不取相不计著，知法不住法，则所知便为智母，不为智障。</p><p style="line-height:1.5em">　　烦恼障障究竟涅盘，故曰续诸生死。由此理事二障的深浅，而有五性差别的不同。</p><p style="line-height:1.5em">　　【云何五性。善男子。若此二障未得断灭名未成佛。】</p><p style="line-height:1.5em">　　所谓五性者，谛闲大师谓一、凡夫性，二、声闻缘觉性，三、菩萨性，四、不定性，五、阐提性。据圆觉经大疏云，五性系约断二障者言，二障未断，不应列入五数。经中将声闻缘觉合为一处说而已。</p><p style="line-height:1.5em">　　若理事二障未得断灭，名未成佛。未成佛者，凡夫也。所知障烦恼障均未除，是具缚凡夫。</p><p style="line-height:1.5em">　　【若诸众生永舍贪欲先除事障。未断理障但能悟入声闻缘觉。未能显住菩</p><p style="line-height:1.5em">　　萨境界。】</p><p style="line-height:1.5em">　　声闻缘觉人，断烦恼障已，急取涅盘不行化道。虽了分段生死，犹余变易生死。以无明未破故，所以经云永舍贪欲先除事障，未断理障，未破无明也。但能悟入声闻缘觉，未能显住菩萨境界。</p><p style="line-height:1.5em">　　菩萨者，智慧殊胜，分破无明。大悲心切，普度众生。虽行空而不取证，入生死而不染著。</p><p style="line-height:1.5em">　　此是说声闻缘觉性。</p><p style="line-height:1.5em">　　【善男子。若诸末世一切众生。欲泛如来大圆觉海。先当发愿勤断二障。</p><p style="line-height:1.5em">　　二障已伏。即能悟入菩萨境界。若事理障已永断灭即入如来微妙圆觉。</p><p style="line-height:1.5em">　　满足菩提及大涅盘。】</p><p style="line-height:1.5em">　　若诸末世一切众生，欲泛如来大圆觉海。欲泛如来大圆觉海者，欲上成佛道也。众生迷时，此圆觉名本觉，尔时是理即佛，以众生虽在不觉位，而理性不失也。众生悟时，不觉转为始觉。众生证入时，始觉转为圆觉。证至究竟，名究竟觉，即报身佛。尔时始本冥合，证入一真法界，名大圆觉海。</p><p style="line-height:1.5em">　　先当发愿，勤断二障。二障者，一者理障，二者事障。断理障究竟，则证无上菩提。断事障究竟，则入究竟涅盘。证得无上菩提究竟涅盘，是名成佛。故欲泛如来大圆觉海，先当发愿勤断二障。</p><p style="line-height:1.5em">　　二障已伏，即能悟入菩萨境界。</p><p style="line-height:1.5em">　　二障已伏，犹未断也，不过尔时不起现行而已。断时不但不起现行，种子亦断也。故不起现行，种子犹存，仅名暂伏，不为永断。此时便悟入菩萨境界。</p><p style="line-height:1.5em">　　若事理障已永断灭，即入如来微妙圆觉，满足菩提及大涅盘。</p><p style="line-height:1.5em">　　菩萨发愿勤断二障，方是成佛因地。一旦二障已永断灭，即入如来微妙圆觉，入如来圆觉已，则满足无上菩提，究竟涅盘，是名成佛。</p><p style="line-height:1.5em">　　是知菩萨为成佛因地者，须勤断二障也。若不勤断二障，不名成佛因地。此是菩萨性。</p><p style="line-height:1.5em">　　【善男子。一切众生皆证圆觉。逢善知识依彼所作因地法行。尔时修习便</p><p style="line-height:1.5em">　　有顿渐。若遇如来无上菩提正修行路。根无大小皆成佛果。】</p><p style="line-height:1.5em">　　一切众生皆证圆觉者，谓一切众生皆有佛性也。于本觉地，平等一如，无有差别。</p><p style="line-height:1.5em">　　逢善知识，依彼所作因地法行，尔时修习便有顿渐。</p><p style="line-height:1.5em">　　善知识所教因地法行不同，有的善知识教次第而修，自始至终，循序渐进，便成渐教。有的善知识，直教见性成佛，离言绝虑法门，便成顿教。有的善知识，以圆教诲导，示如来无上菩提正修行路。令悟入如来大圆满觉，知幻即离，离幻即觉。不假方便，亦无渐次。如是则根无大小，皆成佛果。此是不定性也。不定性者，非众生本觉性地不同。众生本觉性地，无性为性，一切众生平等一如。正以无性为性故，故随缘而有差别。所以有种种分别者，以善知识所教不同。换句话说，众生本觉性地是一，各各因缘不同，而有种种差别，名不定性。</p><p style="line-height:1.5em">　　【若诸众生虽求善友遇邪见者未得正悟。是则名为外道种性邪师过谬非众</p><p style="line-height:1.5em">　　生咎。是名众生五性差别。】</p><p style="line-height:1.5em">　　此段经文，经中说名外道性，谛闲大师立为阐提性。</p><p style="line-height:1.5em">　　若诸众生虽求善友，遇邪见者，未得正悟。</p><p style="line-height:1.5em">　　众生虽求善知识，但遇到邪见者，未得正悟不能契入佛道。睹斯经文，不寒而栗。未法时期，贤圣难求，愚疑众生，知谁是善知识也。去圣时遥，哀哀无告，能不悲夫!幸我佛世尊，大慈大悲，传留净土法门，执持阿弥陀佛圣号，当万无一失也。</p><p style="line-height:1.5em">　　虽然是邪师过咎，非众生咎，但苦果还须众生自受也。</p><p style="line-height:1.5em">　　是名众生五性差别，总结全文。</p><p style="line-height:1.5em">　　【善男子。菩萨唯以大悲方便入诸世间开发未悟。乃至示现种种形相逆顺</p><p style="line-height:1.5em">　　境界。与其同事化令成佛。皆依无始清净愿力。】</p><p style="line-height:1.5em">　　前文弥勒菩萨曾问：「回入尘劳，当设几种教化方便，度诸众生?」今世尊回答，以大悲方便，入诸世间开发未悟。开发未悟者，开发未悟诸法缘起如幻本性空寂的众生。</p><p style="line-height:1.5em">　　乃至示现种种形相，逆顺境界。</p><p style="line-height:1.5em">　　示现种种形相者，如观音菩萨三十二应身，观众生根机，应以何身得度者，即示现何身而度脱之。所谓逆顺境界，视众生根性欲，应折服者则折服之，应摄受者则摄受之。对于刚强难调众生，则折服之。对于善性柔顺众生，则摄受之。是谓逆顺境界。</p><p style="line-height:1.5em">　　与其同事，化令成佛。</p><p style="line-height:1.5em">　　同事者，系四摄法之同事摄也。以同事因缘，摄令众生向道。此有约因约果二说，约因曰同行，约果曰同事。于同行中，菩萨与众生，集善同行，离恶同行。世间有谓同行同事者，众生好赌好嫖，菩萨亦与其同赌同嫖，然后度化之。这种说法是错误的，违佛意旨的。应知菩萨摄受众生，是集善同行，离恶同行。</p><p style="line-height:1.5em">　　于同事中，菩萨以大悲愿，与诸众生苦事同乐事同。苦事同者，菩萨乘大悲愿，降同众生，自作化他，令众生离苦。乐事同者，菩萨导引众生，增进德业善果，示与己同，令众生得乐。故曰与其同事，化令成佛。</p><p style="line-height:1.5em">　　皆依无始清净愿力。</p><p style="line-height:1.5em">　　菩萨入诸世间，开发未悟众生，皆依无始清净大悲愿力。清净愿力，由平等心发。不同世间凡夫，虽云爱众生，实是爱见大悲也。</p><p style="line-height:1.5em">　　【若诸末世一切众生于大圆觉起增上心。当发菩萨清净大愿。应作是言。</p><p style="line-height:1.5em">　　愿我今者住佛圆觉求善知识莫值外道及与二乘。依愿修行渐断诸障障尽</p><p style="line-height:1.5em">　　愿满。便登解脱清净法殿。证大圆觉妙庄严域。】</p><p style="line-height:1.5em">　　最后宣示，末世众生求佛圆觉者，应发愿断障。</p><p style="line-height:1.5em">　　末世一切众生，于大圆觉起增上心。增上心者，即精进心也。当发菩萨清净大愿。清净大愿者，普度一切众生之平等大悲愿也。</p><p style="line-height:1.5em">　　上求圆觉者，是上求佛智。发清净大愿者，是下化众生。菩萨成佛，以度众生为根本。犹如清净宝莲，以污泥为根本。</p><p style="line-height:1.5em">　　愿我今者以下，发愿遇善知识，莫值遇外道及与二乘。外道者邪见，令众生堕落。二乘人只求自度，不兴化道，灭佛种子。</p><p style="line-height:1.5em">　　依大悲愿而修行者，发清净愿也。并且勤求断除事理二障。一旦障尽愿满，便登解脱清净法殿。解脱清净法殿者，即证大圆觉妙庄严域也。</p><p style="line-height:1.5em">　　【尔时世尊。欲重宣此义。而说偈言</p><p style="line-height:1.5em">　　弥勒汝当知　　一切诸众生　　不得大解脱　　皆由贪欲故</p><p style="line-height:1.5em">　　堕落于生死　　若能断憎爱　　及与贪嗔疑　　不因差别性</p><p style="line-height:1.5em">　　皆得成佛道　　二障永销灭　　求师得正悟　　随顺菩提愿</p><p style="line-height:1.5em">　　依止大涅盘　　十方诸菩萨　　皆以大悲愿&nbsp;　&nbsp;示现入生死</p><p style="line-height:1.5em">　　现在修行者　　及末世众生　　勤断诸爱见　　便归大圆觉】</p><p style="line-height:1.5em">　　偈颂均同长行所释，不另。</p><p style="line-height:1.5em">　　【于是清净慧菩萨。在大众中。即从座起。顶礼佛足。右绕三匝。长跪叉</p><p style="line-height:1.5em">　　手。而白佛言。大悲世尊。为我等辈。广说如是不思议事。本所不见本</p><p style="line-height:1.5em">　　所不闻。我等今者蒙佛善诱。身心泰然得大饶益。】</p><p style="line-height:1.5em">　　清净慧菩萨，具仪启请。先叹如来功德，并申受益。不思议者，在心曰思，在口曰议。此清净圆觉，言亡虑绝，非思所能知，非言所能及，故曰不思议。</p><p style="line-height:1.5em">　　不思议「事」者，众生以贪染故，落入生死。然而虽起贪染，而圆觉依然清净，是染而非染也。虽然圆觉清净不动，而众生生死宛然，是不染而染也。如此染而不染，不染而染，此事诚不思议。</p><p style="line-height:1.5em">　　如此不思议事，我等本所不见，本所不闻。今蒙佛善诱开示，身心泰然得大饶益。</p><p style="line-height:1.5em">　　【愿为一切诸来法众。重宣法王圆满觉性。一切众生及诸菩萨。如来世尊</p><p style="line-height:1.5em">　　所证所得云何差别。令末世众生闻此圣教随顺开悟渐次能入。作是语已</p><p style="line-height:1.5em">　　。五体投地。如是三请。终而复始。】</p><p style="line-height:1.5em">　　请佛世尊，愿为诸方来此会，求法之众，重宣法王大圆觉，开悟得益之次第。</p><p style="line-height:1.5em">　　因为圆觉平等一味，凡得之者，理应相同。若得者相同，应无众生、菩萨、如来等，位次之差别。今实有众生、菩萨、如来等之差别，想圆觉性虽然平等，当有证入地位之不同也。请佛开示，令末世众生，随顺开悟，渐次能入净圆觉。</p><p style="line-height:1.5em">　　【尔时世尊。告清净慧菩萨言。善哉善哉。善男子。汝等乃能为诸菩萨及</p><p style="line-height:1.5em">　　末世众生。请问如来渐次差别。汝今谛听。当为汝说。时清净慧菩萨。</p><p style="line-height:1.5em">　　奉教欢喜。及诸大众默然而听。】</p><p style="line-height:1.5em">　　世尊赞清净慧菩萨曰，善哉善哉!汝能为诸菩萨及末世众生，请问如来渐次差别。令修圆觉者，自知进步程度，及证入之地位。汝今谛听!当为汝说。</p><p style="line-height:1.5em">　　【善男子。圆觉自性。非性性有。循诸性起。无取无证。于实相中实无菩</p><p style="line-height:1.5em">　　萨及诸众生。】</p><p style="line-height:1.5em">　　圆觉自性，横遍竖穷，无欠无余，等同虚空，非性性有。</p><p style="line-height:1.5em">　　圆觉自性，以无性为性，既是无性，故曰非性。然无性方能随缘，以随缘故，现诸差别。既然法随缘而有，便无自己体性。故无性方能随缘，随缘正是无性。如果缘起外另有无性，则此无性便是断灭。以无性随缘而现有故，所以说非性性有。</p><p style="line-height:1.5em">　　性起与缘起，略有不同。欲令众生悟入性起，故以方便先说缘起。众生若知缘起性空，便可会入性起矣。</p><p style="line-height:1.5em">　　举例言之，海水因风起浪，此是借风缘起。然浪由水成，无水则无浪。浪是水相，水是浪性，此是性起。</p><p style="line-height:1.5em">　　若会性起，则知水性不动。万重波浪，无非假相。是知波浪非实，水性湛然，是为波浪之实相。故曰循诸性起，无取无证。以圆觉性本空寂，无诸分别故。于实相中，实无菩萨及诸众生。以实相无相，诸相幻化故。</p><p style="line-height:1.5em">　　【何以故。菩萨众生皆是幻化。幻化灭故无取证者。】</p><p style="line-height:1.5em">　　菩萨谓圣者，众生谓凡夫。言一切凡圣，无非缘生如幻，犹水之与波然。若证圆觉，只是幻灭还见本性。幻起幻灭，均非实法，而本性不动，所以无取证者。</p><p style="line-height:1.5em">　　【譬如眼根不自见眼性。自平等无平等者。众生迷倒未能除灭一切幻化。</p><p style="line-height:1.5em">　　于灭未灭妄。功用中便显差别。】</p><p style="line-height:1.5em">　　譬如眼根，不自见眼。</p><p style="line-height:1.5em">　　上文言幻化灭故，无取证者，因为圆觉性自平等，无有能所之分别。譬如眼不见眼，亦无能所之分别。</p><p style="line-height:1.5em">　　性自平等，无平等者。</p><p style="line-height:1.5em">　　云何平等?因为诸法无性，所以皆悉平等。故平等者，即法无自性义。法无自性者，即圆觉义。以法无自性，所以无平等者。若有平等者，即是法有自性。若法有自性，即违圆觉。</p><p style="line-height:1.5em">　　众生由于迷惑颠倒，未能除灭一切幻化。于欲灭一切幻化犹未灭之间，虚妄起修行功用中，便显有种种差别。当知此非圆觉性有差别，而是众生修行功用有深有浅，显出种种差别也。</p><p style="line-height:1.5em">　　【若得如来寂灭随顺实无寂灭及寂灭者。】</p><p style="line-height:1.5em">　　如来寂灭者，觉性不动也。觉性不动者，无有分别也。无分别者，无性不可得也。无性不可得者，无有定法也。无有定法者，横遍竖穷也。横遍竖穷者，妙圆觉也。故得如来寂灭随顺者，随顺如来妙圆觉也。</p><p style="line-height:1.5em">　　觉性不动则无能所，无分别则无能所，无性不可得则无能所，无有定法则无能所，横遍竖穷则无能所，妙圆觉则无能所。以无有能所分别故，所以实无寂灭，及寂灭者。</p><p style="line-height:1.5em">　　【善男子。一切众生从无始来由妄想我及爱我者。曾不自知念念生灭。故</p><p style="line-height:1.5em">　　起憎爱。耽著五欲。】</p><p style="line-height:1.5em">　　善男子!一切众生从无始来，由妄想我，及爱我者。</p><p style="line-height:1.5em">　　无始来，即一念妄心起以来。因为妄心虚妄，无体无生，故曰无始。</p><p style="line-height:1.5em">　　第七末那识，恒常内执第八识见分为我。以致产生四种烦恼──我疑、我见、我慢、我爱，是谓妄想我。</p><p style="line-height:1.5em">　　见分既起，即执第八识所变相分为我所。「及爱我者」，便是及爱「我所」也。于「我」与爱「我所」相续不断。</p><p style="line-height:1.5em">　　然而我及我所，唯是一念妄心。一念妄心，变现见分，妄执为我。即于同时变现相分，妄执为我所。我与我所，相依而起，都无实体。众生迷惑，妄计为实有，故曰曾不自知念念生灭。一切众生执妄想「我」，及爱「我者」。却不自知我及我者，皆自己妄心念念生灭也。</p><p style="line-height:1.5em">　　【若遇善友教令开悟净圆觉性。发明起灭即知此生性自劳虑。】</p><p style="line-height:1.5em">　　如此众生，若遇善友，善友即善知识。何为善知识?何为恶知识?经云无我为善知识，有我为恶知识。</p><p style="line-height:1.5em">　　既然深悟无我，则不执我所。不执我我所，则无烦恼障所知障。既破二障，便了分段生死变易生死。故遇善友，可入无生。反之便为恶友，若遇恶友，便随生死。</p><p style="line-height:1.5em">　　善友教令开悟净圆觉性。净圆觉性横遍十方，竖贯三际，无生无灭不可分别。</p><p style="line-height:1.5em">　　发明起灭，即知此生性自劳虑。</p><p style="line-height:1.5em">　　既悟净圆觉性，不生不灭，如空性之不动。则知一切事相之起灭始终，皆如空花而无实体，虚妄动乱也。发明者，即明了悟知的意思。</p><p style="line-height:1.5em">　　尔时便知生灭无性，完全是自己妄识，起灭劳虑也。如果妄识不动，当下即是净圆觉性具足。</p><p style="line-height:1.5em">　　【若复有人劳虑永断得法界净即彼净解为自障碍。故于圆觉而不自在。此</p><p style="line-height:1.5em">　　名凡夫随顺觉性。】</p><p style="line-height:1.5em">　　当知劳虑即是妄想而无实体，法界净即是觉心不动。劳虑既无实体，云何可断?犹如空花本无实体，云何可灭?法界净既是觉心不动，云何可得?所以若有人欲永断劳虑，「得」法界净。便是有所得心，住著心。故曰即彼净解，为自障碍。</p><p style="line-height:1.5em">　　故于圆觉而不自在，不能证得也。此名凡夫随顺觉性。凡夫者，除惑证真总是迷也。因为圆觉妙性，清净不动。</p><p style="line-height:1.5em">　　【善男子。一切菩萨见解为碍。虽断解碍犹住见觉。觉碍为碍而不自在。</p><p style="line-height:1.5em">　　此名菩萨未入地者随顺觉性。】</p><p style="line-height:1.5em">　　善男子!一切菩萨，此言地前萨。见解为碍，虽断解碍，犹住见觉，觉碍为碍，而不自在。</p><p style="line-height:1.5em">　　非是有劳虑可断，亦非有法界净可证。非是生死以外另有涅盘，涅盘以外另有生死。而是生死即涅盘，涅盘即生死。何以故?因为生死无性即涅盘，无性随缘现生死。</p><p style="line-height:1.5em">　　今地前菩萨，见有净解可得，有净觉可见，于是反成障碍。故曰见解为碍。所以为碍者，是其有所得心也。所以虽断解碍，犹有住著。以致觉其解碍的「觉」，复为障碍，而不自在。</p><p style="line-height:1.5em">　　其不知所谓「觉」者，即无自性也。以觉无自性，随缘方能知一切法。如果觉有定性，定性当不能随缘，不能随缘，云何分别一切?既然觉无定性，云何有觉可见?故曰觉碍为碍，而不自在。</p><p style="line-height:1.5em">　　此名菩萨未入地者，随顺觉性。</p><p style="line-height:1.5em">　　【善男子。有照有觉俱名障碍。】</p><p style="line-height:1.5em">　　何故有照有觉俱名障碍?因为有照有觉，即是有所得心，分别心，取相心，障碍心。故俱名障碍。</p><p style="line-height:1.5em">　　【是故菩萨常觉不住。照与照者同时寂灭。譬如有人自断其首。首已断故</p><p style="line-height:1.5em">　　无能断者。则以碍心自灭诸碍。碍已断灭无灭碍者。】</p><p style="line-height:1.5em">　　常觉者，横遍竖穷，无欠无余，无所觉，无所不觉。所以说菩萨常觉不住，照与照者，同时寂灭。因为常觉，离能觉所觉故。如果有所觉，有所不觉，不为常觉。以其不圆满故。</p><p style="line-height:1.5em">　　以下是以譬喻说明。譬如有人自断其首，其首已断，其人亦死，故无能断者。此与钻木取火，火出木烬的道理一样。</p><p style="line-height:1.5em">　　则以碍心自灭诸碍者，犹以幻除幻，诸幻尽灭，觉性不动也。故碍已断灭，无灭碍者。因为灭碍之觉，亦为障碍。既然碍已断灭，故亦无灭碍之觉也。</p><p style="line-height:1.5em">　　【修多罗教如标月指。若复见月了知所标毕竟非月。】</p><p style="line-height:1.5em">　　修多罗通指佛之言教。教不能无理，理不能无教。教无理则不立，理无教则不明。故教以理立，理以教明。诠理之教，犹标月指。</p><p style="line-height:1.5em">　　标月指者，以指指月，欲令见月，非令取指。佛立言教，欲令得理。若人得理，文可忘矣。如果寻文觅句，死于文下，佛诃为如狗逐块。</p><p style="line-height:1.5em">　　若复见月，了知所标毕竟非月。</p><p style="line-height:1.5em">　　如果有人因指而见月，则知标月之指非月也。犹人见理而后，便知诠理之教，毕竟非理。所以吾人学教，应因文解义，不可执文害义。</p><p style="line-height:1.5em">　　【一切如来种种言说开示菩萨亦复如是。此名菩萨。已入地者随顺觉性。】</p><p style="line-height:1.5em">　　一切如来者，三世诸佛也。三世诸佛种种言说开示菩萨，亦如标月指也。此名菩萨已入地者，随顺觉性。登地菩萨已见法性，故能如是随顺圆觉性也。</p><p style="line-height:1.5em">　　【善男子。一切障碍即究竟觉。得念失念无非解脱。成法破法皆名涅盘。</p><p style="line-height:1.5em">　　智慧愚疑通为般若。菩萨外道所成就法同是菩提。无明真如无异境界。</p><p style="line-height:1.5em">　　诸戒定慧及淫怒疑俱是梵行。众生国土同一法性。地狱天宫皆为净土。</p><p style="line-height:1.5em">　　有性无性齐成佛道。一切烦恼毕竟解脱。】</p><p style="line-height:1.5em">　　以一真法界，无有二法，一切诸法皆归一真法界。故无性随缘现诸法，诸法无性归一真。一即一切，一切即一。一即一切，则理不碍事。一切即一，则事不碍理。理不碍事，故无分别而分别。事不碍理，故分别而无分别。</p><p style="line-height:1.5em">　　一切障碍、得念失念、成法破法、智慧愚疑、菩萨外道所成就法、无明真如、戒定慧及淫怒疑、众生国土、地狱天宫、有性无性、一切烦恼，乃无性随缘也，一即一切也，理不碍事也，无分别而分别也。</p><p style="line-height:1.5em">　　一切障碍即究竟觉，得念失念无非解脱，成法破法皆名涅盘，智慧愚疑通为般若，菩萨外道所成就法同是菩提，无明真如无异境界，诸戒定慧及淫怒疑俱是梵行，众生国土同一法性，地狱天宫皆为净土，有性无性齐成佛道，一切烦恼毕竟解脱。此即于一真法界中，无有二法也。乃诸法无性归于一真法界，一切即一，事不碍理，分别而无分别也。</p><p style="line-height:1.5em">　　是知大圆满觉者，即一真法界性也。故知圆觉者，众生心是。</p><p style="line-height:1.5em">　　【法界海慧照了诸相犹如虚空。此名如来随顺觉性。】</p><p style="line-height:1.5em">　　法界者，总说为一法界。分别说为十法界乃至无量法界。如来智慧，广大无量不可思议，故称海慧。如来于一知无量，于无量知一。于一知无量名智，于无量知一名慧。</p><p style="line-height:1.5em">　　法界海慧，照了诸相，犹如虚空。</p><p style="line-height:1.5em">　　诸相者，缘起一切法相也。犹如虚空者，诸法一相所谓无相也。说一相时，一切相皆归一相也。既然一切相皆归一相，故一相即一切相。</p><p style="line-height:1.5em">　　一切相皆归一相，故知一切相幻化无性，犹如虚空。一相即一切相，故知一相随缘成万法，虽是无相而不归断灭。故法界海慧者，实相智慧也。所谓实相无相一切相，即法界海慧也。故法界海慧，照了诸相，犹如虚空。此名如来随顺觉性。</p><p style="line-height:1.5em">　　【善男子。但诸菩萨及末世众生。居一切时。不起妄念。于诸妄心。亦不</p><p style="line-height:1.5em">　　息灭。住妄想境。不加了知。于无了知。不辨真实。】</p><p style="line-height:1.5em">　　善男子!但诸菩萨及末世众生，居一切时，不起妄念。</p><p style="line-height:1.5em">　　妄念者，取相生想也。然一切诸相，犹如虚空无实体性。如果取相生想，便成妄想。故居一切时不起妄念者，不取于相，如如不动也。</p><p style="line-height:1.5em">　　为何不取于相如如不动?因为一法界故，无分别故，诸法如如故，法界唯心故。若取于相，便是心生分别，还分别自心。</p><p style="line-height:1.5em">　　于诸妄心，亦不息灭。</p><p style="line-height:1.5em">　　既称妄心，当无实体。若有实体，便非虚妄。既然妄心无体，云何可灭?若人起念灭妄心者，此人便是虚妄。犹如虚空不可灭，若人灭虚空，岂非大疑人?故曰于诸妄心，亦不息灭。</p><p style="line-height:1.5em">　　住妄想境，不加了知。</p><p style="line-height:1.5em">　　一切境界，皆缘起如幻，无有实性。众生日日住于缘起法中，皆住幻化妄想境也。虽住妄想境，却不应加以了知，加以分别。何以故?唯是一心故，一切相无非实相故。一切境缘生无性，即是一心，即是实相。犹如眼不见眼，刀不割刀。故不应加以分别，加以了知。</p><p style="line-height:1.5em">　　于无了知，不辨真实。</p><p style="line-height:1.5em">　　固然无分别无了知，当体即是真实。但是若人谓无了知，定是「真实」。此人是于无分别中，妄起分别了。所谓灭妄取真，皆是妄也。于一法界中，一切法平等如如，无真亦无妄。为何起心动念，辨真辨妄耶?故曰于无了知，不辨真实。</p><p style="line-height:1.5em">　　【彼诸众生。闻是法门信解受持。不生惊畏。是则名为随顺觉性。】</p><p style="line-height:1.5em">　　信者信其教也，解者受其义也，受持者奉行也。换句话说，便是信受佛语，依教奉行。</p><p style="line-height:1.5em">　　不生惊畏者，深信不疑也。是则名为随顺觉性。</p><p style="line-height:1.5em">　　【善男子。汝等当知。如是众生已曾供养百千万亿恒河沙诸佛及大菩萨。</p><p style="line-height:1.5em">　　植众德本。佛说是人名为成就一切种智。】</p><p style="line-height:1.5em">　　若众生能随顺觉性者，以其善根昔植也。已曾供养百千万亿恒河沙诸佛及大菩萨。植众德本者，久修清净心也。经云清净心植众德本。</p><p style="line-height:1.5em">　　佛说是人，名为成就一切种智。成就一切种智者，分证即佛也。佛具三智，一切智，道种智，一切种智。一切智共二乘，道种智共菩萨，一切种智，唯佛独具不共三乘。</p><p style="line-height:1.5em">　　【尔时世尊。欲重宣此义。而说偈言</p><p style="line-height:1.5em">　　清净慧当知　圆满菩提性　无取亦无证　无菩萨众生</p><p style="line-height:1.5em">　　觉与未觉时　渐次有差别　众生为解碍　菩萨未离觉</p><p style="line-height:1.5em">　　入地永寂灭　不住一切相　大觉悉圆满　名为遍随顺</p><p style="line-height:1.5em">　　末世诸众生　心不生虚妄　佛说如是人　现世即菩萨</p><p style="line-height:1.5em">　　供养恒沙佛　功德已圆满　虽有多方便　皆名随顺智】</p><p style="line-height:1.5em">　　菩提者，即圆觉也。故曰圆觉菩提性。</p><p style="line-height:1.5em">　　既然圆觉无取无证，无分菩萨众生。故众生求解，反为障碍。菩萨见解，亦为障碍。入地菩萨见法性故，分别心方始寂灭。</p><p style="line-height:1.5em">　　皆名随顺智者，谓随顺圆觉。</p><p style="line-height:1.5em">　　【于是威德自在菩萨。在大众中。即从座起。顶礼佛足。右绕三匝。长跪</p><p style="line-height:1.5em">　　叉手。而白佛言。大悲世尊。广为我等。分别如是随顺觉性。令诸菩萨</p><p style="line-height:1.5em">　　觉心光明承佛圆音。不因修习而得善利。世尊。譬如大城外有四门。随</p><p style="line-height:1.5em">　　方来者非止一路。一切菩萨庄严佛国及成菩提非一方便。唯愿世尊。广</p><p style="line-height:1.5em">　　为我等。宣说一切方便渐次并修行人总有几种。令此会菩萨及末世众生</p><p style="line-height:1.5em">　　求大乘者。速得开悟游戏如来大寂灭海。作是语已。五体投地。如是三</p><p style="line-height:1.5em">　　请。终而复始。】</p><p style="line-height:1.5em">　　佛圆音一演，佛唯说一佛乘法。而众生机有利钝，得解不同。如来说圆觉了义，在会顿根菩萨，闻法即悟，不必因修习而得善利。但钝根之人，不假修行，难得善利。故请佛宣修习方便。</p><p style="line-height:1.5em">　　先举譬喻，后以法合之。譬如大城，四方来者，非止一路。</p><p style="line-height:1.5em">　　菩萨庄严佛国，及成无上菩提，亦复如是，非一方便。愿佛广为宣说，修习方便渐次有几。能修行人，有几种人。令此会菩萨，及末世众生求大乘者，闻此修习方便渐次，能速得开悟，游戏如来大寂灭海。</p><p style="line-height:1.5em">　　游戏者，所行无碍也。谓于如来妙圆觉，悟入无碍也。威德自在菩萨，作是语已，五体投地，如是三请，终而复始。</p><p style="line-height:1.5em">　　【尔时世尊。告威德自在菩萨言。善哉善哉。善男子。汝等乃能为诸菩萨</p><p style="line-height:1.5em">　　及末世众生。问于如来如是方便。汝今谛听。当为汝说。时威德自在菩</p><p style="line-height:1.5em">　　萨奉教欢喜。及诸大众默然而听。】</p><p style="line-height:1.5em">　　菩萨启请，如来允说，师资缘合。</p><p style="line-height:1.5em">　　【善男子。无上妙觉遍诸十方出生如来。与一切法同体平等。于诸修行实</p><p style="line-height:1.5em">　　无有二。方便随顺其数无量。圆摄所归循性差别当有三种。】</p><p style="line-height:1.5em">　　无上妙觉者，即大圆满觉也。此大圆满觉，竖穷三际，故曰无上。横遍十方，故曰遍诸十方。圆觉妙性，横遍竖穷，一即一切，一切即一。故出生十方三世诸佛，及一切法，以圆觉妙性，一即一切故。与十方如来及一切法，同体平等，因为一切即一故。</p><p style="line-height:1.5em">　　一即一切，一切即一，同体平等，是一法界。于一法界中，无诸分别。故于诸修行，实无有二。但以方便随顺众生之根机，则其修行方便，乃有无量差别。</p><p style="line-height:1.5em">　　此所谓法本无二，机有差别也。若将这无量差别之修行法门，圆摄所归。圆摄所归，即归纳之。将无量法门归纳起来，随顺众生之根性，当有三种。</p><p style="line-height:1.5em">　　【善男子。若诸菩萨悟净圆觉。以净觉心。取静为行。由澄诸念。觉识烦</p><p style="line-height:1.5em">　　动。】</p><p style="line-height:1.5em">　　将无量修行法门归纳之，则有三种。曰奢摩他，曰三摩钵提，曰禅那。奢摩他译为止，谛闲大师以天台止观解之，谓奢摩他即三止──体真止，方便随缘止，离两边分别止。三摩钵提译为观，天台三观──入空观，入假观，中道第一义观。禅那即止观不二。这是谛闲大师，依天台三止三观解释之。现在我们直接看经文。</p><p style="line-height:1.5em">　　若诸菩萨，悟净圆觉。</p><p style="line-height:1.5em">　　若悟净圆觉，便可得正住持，不堕邪见。得正住持不堕见，方能修习三种方便。故修习三种方便，均须先悟净圆觉。</p><p style="line-height:1.5em">　　以净觉心，取静为行。</p><p style="line-height:1.5em">　　得净觉心，则具正知见。具正知见者，于一切法心无所住也，不取于相如如不动也。心不随境转，名取静为行。</p><p style="line-height:1.5em">　　由澄诸念，觉识烦动。</p><p style="line-height:1.5em">　　澄诸念者，静诸念也。不取于相，如如不动，此时一念不生智慧生。此智慧者，即清净觉相。觉清净故，所以能觉识烦动。识者妄识也，烦者动也。以净觉心，则能觉知识心烦动。</p><p style="line-height:1.5em">　　识心烦动者，独头意识烦动也。此是无始来，积聚之无明习气，皆是过去六根取六尘之影像。此识烦动，与净觉心无关。净觉心不动，妄识独自烦动。净觉心虽能察知，却不能制止。</p><p style="line-height:1.5em">　　【静慧发生。身心客尘从此永灭。便能内发寂静轻安。】</p><p style="line-height:1.5em">　　静慧发生者，由定而生慧也。修定必成就慧，修慧必成就定。定者慧之体，慧者定之用。由体起用，故静慧发生。</p><p style="line-height:1.5em">　　身心客尘，从此永灭。</p><p style="line-height:1.5em">　　身者四大也，心者六尘缘影也。客者非主，尘者动乱生灭。众生既已静慧发生，故不执四大为自身相，六尘缘影为自心相。于是身心幻化的生灭相，便可永灭。</p><p style="line-height:1.5em">　　由于身心客尘永灭，远离粗重故，便能内发寂静轻安。轻安者，远离粗重也。</p><p style="line-height:1.5em">　　【由寂静故十方世界诸如来心于中显现。如镜中像。此方便者名奢摩他。】</p><p style="line-height:1.5em">　　由寂静故，十方世界诸如来心，于中显现。</p><p style="line-height:1.5em">　　十方如来心者，无所住心，不取相心，清净心，圆觉心也。是故称佛为无心道人。菩萨既然如实知一切法如幻，身心客尘永灭，故心无所住，不取于相，一心清净，起净圆觉。此心同于十方如来之心，故曰十方世界诸如来心，于中显现。</p><p style="line-height:1.5em">　　如镜中像者，譬喻说明。镜中像者，影来不拒，影去不留。所谓雁过长空，影落寒潭也。此即心无所住，不取于相，清净圆觉的境界。凡夫人起初修习，散乱心必重，故应先修奢摩他。</p><p style="line-height:1.5em">　　圆觉经大疏，及谛闲大师，均将十方诸如来心，解为法身。法身与圆觉不二，与理无违也。大疏亦言，十方如来心者，清净心也。</p><p style="line-height:1.5em">　　【善男子。若诸菩萨悟净圆觉。以净觉心。知觉心性及与根尘皆因幻化。</p><p style="line-height:1.5em">　　即起诸幻。以除幻者。变化诸幻而开幻众。】</p><p style="line-height:1.5em">　　悟净圆觉，解释同前。</p><p style="line-height:1.5em">　　以净觉心，知觉心性及与根尘，皆因幻化。</p><p style="line-height:1.5em">　　心性者识也。内六根，外六尘，中六识，十八界相缘依他而有。既然依他而有，则其「有」如幻，根尘识各无自性。各无自性，所以皆如幻化。</p><p style="line-height:1.5em">　　幻化之法，无以自立，皆依圆觉而有。众生妄起无明，一念不觉，便执幻为实。而不觉是迷，在理原为本觉也。欲除不觉，乃起始觉。始觉既起，便证分真觉。一旦证觉究竟，始本合一，乃成大圆满觉。始觉以后，究竟觉以前，皆是以幻除幻。以除幻者，以除无明不觉也。</p><p style="line-height:1.5em">　　变化诸幻，而开幻众。</p><p style="line-height:1.5em">　　即起诸幻，以除幻者，是菩萨修习自觉。变化诸幻，而开幻众众者，是菩萨起化道度众生。自觉为功，觉他名德。菩萨化缘成满，方为功德圆满。</p><p style="line-height:1.5em">　　【由起幻故便能内发大悲轻安。一切菩萨从此起行渐次增进。彼观幻者非</p><p style="line-height:1.5em">　　同幻故。非同幻观皆是幻故幻相永离。是诸菩萨所圆妙行如土长苗。此</p><p style="line-height:1.5em">　　方便者名三摩钵提。】</p><p style="line-height:1.5em">　　由起幻故，便能内发大悲轻安。</p><p style="line-height:1.5em">　　于一法界中，本无菩萨度众生，亦无众生被度。故众生如幻，菩萨度生亦如幻。菩萨起幻观察一切众生，于无生中，虚妄起惑，虚妄造业，虚妄受苦。以悯念迷闷众生故，乃起大悲心，广兴度化。广兴度化者，广兴如化佛事也。</p><p style="line-height:1.5em">　　所谓轻安者，谓菩萨以大悲愿故入生死度众生。非以惑业所系而入生死，故曰大悲轻安。</p><p style="line-height:1.5em">　　一切菩萨从此起行，渐次增进。</p><p style="line-height:1.5em">　　菩萨由起大悲行，渐次增进，非一时顿成也，以下便明如何渐次增进。</p><p style="line-height:1.5em">　　彼观幻者，非同幻故。</p><p style="line-height:1.5em">　　菩萨观察众生如幻，当然自己非同如幻之众生。故曰彼观幻者，非同幻故。</p><p style="line-height:1.5em">　　非同幻观，皆是幻故。</p><p style="line-height:1.5em">　　于一法界中，所度之众生如幻，能度之菩萨亦如幻。所除之妄识如幻，能除之真智亦如幻。所谓除妄取真皆如幻也。菩萨如此，渐次离于幻化。</p><p style="line-height:1.5em">　　幻相永离，是诸菩萨所圆妙行，如土长苗。</p><p style="line-height:1.5em">　　如此不求除妄，不求取真，净心无住，契入一真法界，即能成就圆觉妙行。</p><p style="line-height:1.5em">　　如土长苗是譬喻。圆觉经大疏云，如种种子于地，逐渐长苗。种子譬喻觉心，土譬喻幻法，苗譬喻幻智。</p><p style="line-height:1.5em">　　谛闲大师则谓，土譬喻真理，苗譬喻真智。</p><p style="line-height:1.5em">　　无疑的都是欲以譬合法。但细寻经义，似不如此。</p><p style="line-height:1.5em">　　所谓如土长苗者，系言一切菩萨从此起行，「渐次增进」也。前修奢摩他，「内发寂静轻安，由寂静故，十方世界诸如来心，于中显现，如镜中像。」对境则影现，是顿现非是渐现。只要内发寂静轻安，十方如来心，即于中顿现。</p><p style="line-height:1.5em">　　今大悲轻安则不同。「内发大悲轻安，一切菩萨从此起行，渐次增进。彼观幻者，非同幻故……是诸菩萨所圆妙行，如土长苗。」</p><p style="line-height:1.5em">　　是知如土长苗者，说明菩萨以幻除幻，非是顿成，乃渐增进也。若如此法门，可以顿成，为何说以幻除幻?因为所除之幻既除，能除之幻亦要除。所以须渐次增进，如土长苗。</p><p style="line-height:1.5em">　　此方便者，名三摩钵提。</p><p style="line-height:1.5em">　　三摩钵提译为等至、等持。观也。</p><p style="line-height:1.5em">　　【善男子。若诸菩萨悟净圆觉。以净觉心不取幻化及诸净相。了知身心皆</p><p style="line-height:1.5em">　　为挂碍。无知觉明不依诸碍。永得超过碍无碍境。受用世界及与身心相</p><p style="line-height:1.5em">　　。在尘域如器中鍠声出于外。烦恼涅盘不相留碍。】</p><p style="line-height:1.5em">　　此段经文，说明修禅那。修禅那者，旨在无碍。故六祖云，本来无一物，何处惹尘埃。有物为碍，故曰无物。「无物」为碍，故「无物」亦无，斯为禅那。</p><p style="line-height:1.5em">　　如此说来，行人云何修行?若有修行，岂非是碍?若无修行，岂非是碍?若有悟证，岂非是碍?若无悟证，岂非是碍?当知修行方便，在于无所住而生其心。若心无所住，则不碍于有，不碍于无，不碍于亦有亦无，不碍于非有非无。一切无碍，则说有一切有，说无一切无，说亦一切亦有亦无，说非一切非有非无。如此境界，谓之禅那。</p><p style="line-height:1.5em">　　以净觉心，不取幻化及诸净相。</p><p style="line-height:1.5em">　　修奢摩他，取于静相。既取静相，静相为碍。修三摩钵提，取于幻化。既取于幻化，幻化为碍。今修禅那，故不取幻化及诸静相。以净觉心者，以无所住心也。以无所住心，不住幻化，亦不住静相。以凡所有相，皆是虚妄也。</p><p style="line-height:1.5em">　　了知身心，皆为挂碍。</p><p style="line-height:1.5em">　　身心者，四大五阴。了知四大五阴，皆为挂碍。四大皆空，五阴皆空，是为法身。法身圆明，出诸挂碍。</p><p style="line-height:1.5em">　　无知觉明，不依诸碍。</p><p style="line-height:1.5em">　　在心曰知，在身曰觉。既然了知身心，皆为挂碍。则其智慧之「明」，应离身心知觉。故曰无知觉明，不依诸碍。不依诸碍者，不依身心诸碍也。</p><p style="line-height:1.5em">　　永得超过，碍无碍境。</p><p style="line-height:1.5em">　　其「明」不依诸碍，是心无所住也。如果心住于碍，固然为碍所碍。若心住于无碍，依然为无碍所碍。心无所住，乃永得超过，碍无碍境。</p><p style="line-height:1.5em">　　受用世界，及与身心。</p><p style="line-height:1.5em">　　所谓无碍者，非是有世界身心为碍，无世界身心为无碍。如果离开世界身心以外，另有无碍，则其无碍即是断灭。当知世界身心，缘起无性，无性是故无碍。所以非是世界身心以外另有无碍，而世界身心，当体即无碍。故曰受用世界，及与身心。</p><p style="line-height:1.5em">　　相在尘域，如器中鍠，声出于外。</p><p style="line-height:1.5em">　　尘者，世界身心也。谓虽然在世界身心之中，而不为其所碍。犹如器中鍠，声出于外。</p><p style="line-height:1.5em">　　鍠者，声音也。犹如钟中之声音，扣之则出。不但不被钟体所碍，反能受用钟体。</p><p style="line-height:1.5em">　　烦恼涅盘，不相留碍。</p><p style="line-height:1.5em">　　烦恼者，生死也。生死涅盘，不相留碍。</p><p style="line-height:1.5em">　　【便能内发寂灭轻安妙觉随顺寂灭境界。自他身心所不能及。众生寿命皆</p><p style="line-height:1.5em">　　为浮想。此方便者名为禅那。】</p><p style="line-height:1.5em">　　便能内发寂灭轻安，妙觉随顺寂灭界。</p><p style="line-height:1.5em">　　「生」灭曰灭，生灭俱灭曰寂灭。寂灭而后，一切无碍，故曰寂灭轻安。此是妙觉随顺寂灭境界。谓此寂灭境界，即妙觉随顺也。</p><p style="line-height:1.5em">　　仁王经说五忍，即伏忍信忍顺忍无生忍寂灭忍。三贤菩萨是伏忍位，初二三地是信忍位，四五六地是顺忍位，七八九地是无生忍位，十地妙觉是寂灭忍位。故云妙觉随顺寂灭境界。</p><p style="line-height:1.5em">　　自他身心所不能及，众生寿命皆为浮想。</p><p style="line-height:1.5em">　　此寂灭轻安，离于我人众寿相。无我相无人相，故曰自他身心所不能及。无众生相，无寿命相，故曰众生寿命皆为浮想。浮想者，妄想也。</p><p style="line-height:1.5em">　　此方便者，名为禅那。</p><p style="line-height:1.5em">　　禅那已略见前释，今更解释之。定慧双运曰禅那，寂照不二名禅那。照而常寂，寂而常照，常照而寂，常寂而照，是名禅那。</p><p style="line-height:1.5em">　　【善男子。此三法门皆是圆觉。亲近随顺十方如来。因此成佛十方菩萨种</p><p style="line-height:1.5em">　　种方便一切同异皆依如是三种事业。若得圆证即成圆觉。善男子。假使</p><p style="line-height:1.5em">　　有人修于圣道。教化成就百千万亿阿罗汉辟支佛果。不如有人闻此圆觉</p><p style="line-height:1.5em">　　无碍法门一刹那顷随顺修习。】</p><p style="line-height:1.5em">　　此三法门者，奢摩他，三摩钵提，禅那。皆是圆觉亲近随顺，皆是修习圆觉因地法行也。</p><p style="line-height:1.5em">　　以是如来本起因地法行故，所以十方如来因此成佛。十方菩萨修习无量法门，或同或异，但是归纳起来，皆依如是三种事业──奢摩他，三摩钵提，禅那。</p><p style="line-height:1.5em">　　若得圆证，即成圆觉。</p><p style="line-height:1.5em">　　圆证者，见幻即离，离幻即觉，不假方便，亦无渐次。如此圆证，无有分别，无佛无生，无无佛无无生;无生死无涅盘，无无生死无无涅盘;无烦恼无菩提，无无烦恼无无菩提。离尽诸幻，即名圆觉。</p><p style="line-height:1.5em">　　善男子!假使有人以下，系较量功德。假使有人修于佛道，教化成就百千万亿阿罗汉辟支佛。不如有人闻此圆觉无碍法门，一刹那顷随顺修习。</p><p style="line-height:1.5em">　　何故教化成就百千万亿阿罗汉辟支佛，不如一刹那顷随顺修习圆觉呢?因为圆觉，流出一切清净真如，菩提涅盘，及波罗蜜，教授菩萨故。</p><p style="line-height:1.5em">　　【尔时世尊。欲重宣此义。而说偈言</p><p style="line-height:1.5em">　　威德汝当知　　无上大觉心　　本际无二相　　随顺诸方便</p><p style="line-height:1.5em">　　其数即无量　　如来总开示　　便有三种类　　寂静奢摩他</p><p style="line-height:1.5em">　　如镜照诸像　　如幻三摩提　　如苗渐增长　　禅那唯寂灭</p><p style="line-height:1.5em">　　如彼器中鍠　　三种妙法门　　皆是觉随顺　　十方诸如来</p><p style="line-height:1.5em">　　及诸大菩萨　　因此得成道　　三事圆证故　　名究竟涅盘】</p><p style="line-height:1.5em">　　偈颂义如长行所释，不另。</p><p style="line-height:1.5em">　　【于是辩音菩萨。在大众中。即从座起。顶礼佛足。右绕三匝。长跪叉手</p><p style="line-height:1.5em">　　。而白佛言。大悲世尊。如是法门甚为希有。世尊。此诸方便一切菩萨</p><p style="line-height:1.5em">　　于圆觉门有几修习。愿为大众及末世众生。方便开示令悟实相。作是语</p><p style="line-height:1.5em">　　已。五体投地。如是三请。终而复始。】</p><p style="line-height:1.5em">　　辩音菩萨请问于佛，菩萨依此三种方便修习圆觉，有几种修习?因为佛说过，十方菩萨种种方便一切同异，皆依如是三种事业。究竟于此诸方便，一切菩萨于圆觉门有几修习呢?</p><p style="line-height:1.5em">　　【尔时世尊。告辩音菩萨言。善哉善哉。善男子。汝等乃能为诸大众及末</p><p style="line-height:1.5em">　　世众生。问于如来如是修习。汝今谛听。当为汝说。时辩音菩萨奉教欢</p><p style="line-height:1.5em">　　喜。及诸大众默然而听。】</p><p style="line-height:1.5em">　　菩萨启请，佛允为答。</p><p style="line-height:1.5em">　　【善男子。一切如来圆觉清净本无修习及修习者。一切菩萨及末世众生依</p><p style="line-height:1.5em">　　于未觉幻力修习。尔时便有二十五种清净定轮。】</p><p style="line-height:1.5em">　　善男子!一切如来圆觉清净，本无修习及修习者。</p><p style="line-height:1.5em">　　一切如来圆觉妙心，即一真法界性。于一法界中，无诸分别，无有能所。故曰圆觉清净，本无修习及修习者。本无修习及修习者，即无能所分别也。</p><p style="line-height:1.5em">　　一切菩萨及末世众生，依于未觉幻力修习，尔时便有二十五种清净定轮。</p><p style="line-height:1.5em">　　一切菩萨及末世界众生，于不觉而有始觉。始觉而后，以用功修习故，于是以幻修幻。若证究竟圆觉，则圆觉清净，无修习及修习者。今依于未觉，故须以幻修幻。所以说依于未觉幻力修习。尔时便有二十五种清净定轮。</p><p style="line-height:1.5em">　　轮者，碾碎义，转依义。碾碎者碾碎二障，转依者转迷证觉。以碾碎二障故，名曰清净。以能破一切烦恼，不被一切烦恼所破，故曰定轮。如是定轮，有二十五种。</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 