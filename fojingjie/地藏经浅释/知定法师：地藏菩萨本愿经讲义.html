<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,知定法师：地藏菩萨本愿经讲义' />
<link href='../css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>知定法师：地藏菩萨本愿经讲义</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　见其男子，以身投地，悔过不起。女人即便送食。余众生见，问女人言：汝持此食，欲以与谁?答曰：彼悔过众生，堕不善行者，我送食与之。因此言故，世间便有不善夫主之名，以送饭与夫，因名之为妻。其后众生，遂为淫逸，不善法增，为自障蔽，遂造屋舍，以此因缘故始有舍名。其后众生淫泆转增，遂成夫妻。有余众生，寿行福尽，从光音天命终，来生此间，在母胎中，因此世间，有处胎名。」修行道地经云：「行不纯一，或善或恶，当至人道。」长阿含经又云：「一切男女初始生时，皆有鬼神随逐守护。其欲死时，彼守护鬼神，摄其精气，其人则死。……修行善法，具十善业，如是之人，有百千神护。」由于众生生死，均有鬼神随护，作善事则有诸大神王拥护，不为一切恶鬼所娆害。作不善事，则善神不护，故为一切恶鬼得便，常加娆害。是故主命，劝人初生，或欲生时，但作善事，增益舍宅，自然令到土地神祇无量欢喜。增益舍宅，即是庄严整洁所有房屋。土地，是拥护舍宅人丁之主。是舍宅人既欲添丁时，作诸善事，整洁舍宅，自令土地生无量欢喜之心。土地既然欢喜，自然会拥护母子俱得安乐，并且令到所有行善眷属，都得到无量利益。科注云：「利益有二：生时母子无恙，初令合门欢喜。子既增隆福善。后能昌炽门阑。夙行善者，弥增福寿。夙行恶者，亦消其罪也。」</p><p style="line-height:1.5em">　　【或已生下，慎勿杀害，取诸鲜味，供给产母。及广聚眷属，饮酒食肉，歌乐弦管，能令子母，不得安乐。】</p><p style="line-height:1.5em">　　此下叙述作恶受殃，分为二分：这是直示勿杀。科注云：「杀害一事，今古同怜。无非体天道好生之心，存人生难得之命。岂可为我口体之养，诞儿之庆，伤生杌命，剖腹刮鳞，违天之仁，千神之怒乎?故云栖大师曰：『生子不宜杀生，人无子则悲，有子则喜。不思一切禽兽，亦各爱其子。庆我子生，令他子死，于心安乎?夫婴孩始生，不为积福，而反杀生造业，亦太愚矣。昔周豫学士，尝煮鳝，见其鞠身向上，而以首尾就汤。剖之，见腹中有子，乃知鞠身避汤者，以爱子之故。呜呼!虽人畜不同，爱子之心，一也。何得庆我母子之生，使彼母子抱苦就终，含悲向尽。既受屠割，复婴煎煮，苦痛难言，彻骨入髓。当此之时，吾之一点仁心早殄，彼之无穷怨气长存。欲求不索报于来生，吾未之信也!』广聚眷属等，所以庆己子之生也。主命禁勿杀害者，所以增子之福寿也。古云：酒是和神之药，肉为充饥之膳。古今同味，今何见鄙?良以肉由杀命，酒能乱神，不食是理，宁不为非。鸯掘魔罗经云：『一切众生，无始生死，生生轮转，无非父母兄弟姊妹，犹如伎儿变易无常。自肉他肉，则是一切肉，是故诸佛悉不食肉。』况饮酒，断智慧种。食肉，断慈悲种。来种尚断，安保现种之不断乎?若遵主命之训，不惟消灾谢过，并能集福延龄。请细思之，毋泥俗习。歌乐，如前。弦管，丝竹之音。并此亦戒者，盖饮酒食肉，乱性而伤慈。歌乐弦管，荡性而逸志。既违天地之仁德，大乖主命之慈心，减舍宅之威光，触土地之护意。子母不得安乐，其过也将谁归?」沙弥尼戒经云：「不得杀生，慈愍群生，如父母念子，加哀蠕动，犹如赤子。何谓不杀?护身口意，身不杀人畜喘息之类，手亦不为，亦不教人，见杀不食，闻杀不食。疑杀不食，为我杀不食。口不说言：当杀当杀报怨，亦不得言死快杀快，某肉肥，某肉瘦，某肉多好，某肉少恶。意亦不念，哀愍众生，如己骨髓，如父如母，如子如身，等无差别。普等一心，常志大乘。」</p><p style="line-height:1.5em">　　1、四分律云：「是我弟子者，乃至不以草头滴酒入口，何况多饮。」</p><p style="line-height:1.5em">　　2、优婆塞经云：「若复有人，乐饮酒者，是人现世喜失财物，身心多病，常乐斗争，恶名远闻，丧失智慧，心无惭愧，得恶色力，常为一切之所呵责，人不乐见，不得修善，是名饮酒现世恶报。舍此身已，处在地狱，受饥渴等，无量苦恼，是名后世恶业之果。若得人身，心常狂乱，不能系念思惟善法。是一恶因缘力故，令一切外物资生悉皆具栏。」</p><p style="line-height:1.5em">　　3、长阿含经云：「其饮酒者，有六种失：1、失财。2、生病。3、斗争。4、恶名流布。5、恚怒暴生。6、智慧日损。」</p><p style="line-height:1.5em">　　【何以故?是产难时，有无数恶鬼，及魍魉精魅，欲食腥血。】</p><p style="line-height:1.5em">　　这是转释其意的所以然。孕妇生产之时，危险万分，所以说产难。当生产时，有无数恶鬼围绕产妇，饮食腥血。欲得其便，啖食胎儿。护净经云：「堕饿鬼中，常食不净，欲趣厕上食粪，于时厕神，捉铁杖打之，令不得近。此鬼食人脓血，涕唾及荡涤恶汁。常伺捕妇女产血不净，以为饮食。」分别善恶所起经亦云：「好调娆老小，乞儿与病人，后为臊饿鬼，食产乳恶露。」恶露，即是产妇腥血。</p><p style="line-height:1.5em">　　【是我早令舍宅，土地灵只，荷护子母，使令安乐，而得利益。】</p><p style="line-height:1.5em">　　这是主命事先，早令土地神妥为保护，务令子母俱获安乐，并得利益。因为人之生死，是主命之所主司。主命本愿。甚欲利益众生，所以在产妇未生儿之先，主命早令土地舍宅神祇，荷护母子，俾令安乐。这是主命的本意也。</p><p style="line-height:1.5em">　　【如是之人，见安乐故，便合设福，答诸土地，翻为杀害，聚集眷属。】</p><p style="line-height:1.5em">　　这是责其不知设福也。意谓既见生产子母平安，便应设福为善，藉答谢土地神灵卫护之恩才对，而翻更杀害生物，广聚亲族，饮酒食肉，歌乐弦管。试问人之添丁母子平安则喜，翻而杀彼生灵以助庆，而令彼之眷属含悲戚戚，于心何忍?是以千神之怒，而失卫护之心。明嘉兴知府蔡承植，禁谕杀生祀神曰：「鬼神享用，与人间不同。人好酒肉，便以酒肉祀神。譬如蛆虫啖粪，便以粪贡人，岂不得罪于人。盖神明清净，闻人间酒肉污秽，厌恶不暇，岂肯鉴赏。故郊祀者，止用淡酒。承祭者，戒酒戒荤，意可知已。至于饿鬼，不能饮水，何能食肉。目连救母，事可鉴已。凡祀神明，宜焚香设斋，并诵金刚经一卷，神自鉴纳。阴司极重此经。若仍前杀牲污神，不惟无益，且遭罪谴。」</p><p style="line-height:1.5em">　　【以是之故，犯殃自受，子母俱损。】</p><p style="line-height:1.5em">　　这是结示犯殃自损。主命遣诸眷属卫护是初生婴儿，以及产母，令得安乐利益。主命本意欲是生产家，既见子母平安，应广作戒杀放生等善事，藉作福荫。但现在不但不设福，酬谢神护之恩，翻而杀害生灵，广聚眷属，花天酒地，弦乐笙歌。由于这样的缘故，所以令到子母俱遭损害。科注云：「经言：有夜叉罗刹，常喜啖人胎。能令人无子，伤害于胞胎。及生时夺命，为其作娆害。则生子夭殇，乃由人杀害自致，非土地不护也。」</p><p style="line-height:1.5em">　　【又阎浮提，临命终人，不问善恶，我欲令是命终之人，不落恶道。何况自修善根，增我力者。】</p><p style="line-height:1.5em">　　此下是劝死修善，文分二段：初段陈己本意，次段示人不会。初段又分为二节：初节示善恶俱获超升。命终，是人生旅程的终点，这是无常法一期生命的结束。一切众生，均须经此阶段。在未了生脱死时，任何人都不能幸免。故法句经云：「命如果待熟，常恐会零落，已生皆苦，孰能致不死?」科注云：「生则八识扶持，死则四大离散。迅速百龄，终归磨灭。循环三界，运转靡停。」人之临命终时，一生所作善恶等业，其相俱时顿现。如楞严云：「一切世间生死相续，生从顺习，死从变流。临命终时，未舍暖触，一生善恶，俱时顿现。」善则上升，恶则下坠，随业趣生，而受其报。故法句经云：「人作善恶，殃福随人，虽更生死，不可得免。」又云：「常者皆尽，高者亦堕，合会有离，生者有死。众生相克，以丧其命，随行所堕，自受殃福。」又云：「身为死生物，精神无形法。假令死复生，罪福不败亡。终始非一世，从痴爱久长，自作受苦乐，身死神不丧。」四分律云：「一切要归尽，高者会当堕。生者无不死，有命皆无常。众生堕有数，一切皆有为。一切诸世间，无有不老死。众生是常法，生生皆归死。随其所造业，罪福有果报。恶业堕地狱，善业生天上。高行生善道，得无漏涅槃。」虽善恶随业受报，但是主命的本意，不问平生作善抑或作恶，俱令生于善处，不使堕落恶道。是人生平作恶，尚且能令生于善趣，何况其人生时，原不作恶，自修善根，等到功成，自然往生善处。如是则不须主命费多气力，自然成办，故说增我力者。</p><p style="line-height:1.5em">　　【是阎浮提，行善之人，临命终时，亦有百千恶道鬼神，或变作父母，乃至诸眷属，引接亡人，令落恶道。何况本造恶者。】</p><p style="line-height:1.5em">　　这是第二节明鬼神变恶。人之临命终时，不但生前为恶有诸鬼神来迎，即生平作善，亦有诸神来接。如净度三昧经云：「若人造善恶业，生天堕狱，临命终时，各有迎人。病欲死时，眼自见来迎。应生天上者，天神持天衣伎乐来迎。应生他方者，眼见尊人为说妙言。若为恶堕地狱者，眼见兵士，持矛戟索围绕之。所见不同，口不能言，各随所作，得其果报。」华严经亦云：「人欲终时，见中阴相。若行恶业者，见三恶受苦，或见阎罗持诸兵杖，囚执将去，或闻苦声。若行善者，见诸天宫殿，伎女庄严，游戏快乐，如是胜事。」倘人临命终时，既有百千恶道鬼神，变作父母眷属，引诱亡人，令是亡者，精神瞀乱，心生爱著。亡者生平，虽作善业，奈善业种子尚未成熟，而宿世恶果业经成熟，遇斯助缘，心神仿佛，故令堕落恶道。本生作善，尚且令落恶道，何况造恶业呢。分别业经云：「佛告阿难：行恶人，好处生;行善人，恶处生。阿难曰：是事云何?佛言：恶人今世罪业未熟，宿世善业已熟，故今虽为恶，而生好处。或临死时，善心心数法生，亦生好处。行善人生恶处者，今世善未熟，过去恶已熟，故今虽为善，而生恶处。或临死时，不善心心数法生，亦生恶处。」故俱舍亦云：「若人临终，起邪见心，是人以先不善为缘，故堕地狱。」是知临终一念，最为紧要。临终念正，一心不乱，则决定上升。临终念邪，心神瞀乱，则决定下坠。所以阿弥陀经云：「若有善男子，善女人，闻说阿弥陀佛，执持名号，若一日，乃至七日，一心不乱，其人临命终时，阿弥陀佛，与诸圣众，现在其前。是人终时，心不颠倒，即得往生，阿弥陀佛，极乐国土。」是以临终邪起，以其先世不善为缘，则即使无诸鬼神引诱，亦堕恶趣;现生为善者，尚难必定生于好处，何况本造恶者，则决定堕于恶道也。</p><p style="line-height:1.5em">　　【世尊!如是阎浮提男子女人，临命终时，神识昏昧，不辨善恶，乃至眼耳，更无见闻。】</p><p style="line-height:1.5em">　　此下示人不会意，这是叙述亡者临终神识惛昧。科注云：「临终识惛者，人身中识神，或时顿去，或去有先后，唯第八识最后去，亦何有知。涅槃云：『如人舍命，受大苦时，宗亲围绕，号哭懊恼。其人惶怖，莫知依救。虽有五情，无所知觉。肢节战动，不能自持。身体虚冷，暖气欲尽，见先所修善恶报相，如日垂没，山陵堆阜，影现东移，理无西逝。众生果报，亦复如是。』故临终时，诸根黯然，识不能辨，眼耳虽在，何能见闻。」</p><p style="line-height:1.5em">　　【是诸眷属，当须设大供养，转读尊经，念佛菩萨名号。如是善缘，能令亡者，离诸恶道。诸魔鬼神，悉皆退散。】</p><p style="line-height:1.5em">　　此下眷属代为修福，这是叙述作多善缘，离恶道苦。地持论云：「菩萨供养如来，略说十种：一身供养，二支提供养，三现前供养，四不现前供养，五自作供养，六他作供养，七财物供养，八胜养供，九不染污供养，十至处道供养。1、若菩萨于佛色身而设供养，是名身供养。2、若菩萨为如来故，供养偷婆。若窟，若舍，若故，若新，是名支提供养。3、若菩萨面见佛身，及支提而设供养，是名现前供养。若菩萨于如来及支提悕望心俱，欢喜心俱，现前供养，一切如来，及十方三世无量世界，若新若故，是名菩萨共现前供养。4、若菩萨于不现前如来及支提，于涅槃后，以佛舍利起偷婆，若一若二，乃至亿百千万，随力所能，是名广不现前供养。以是因缘，得无量大果，常摄梵福，于无量大劫不堕恶趣。无上菩提，众具满足。若菩萨现前供养，得大功德。不现前供养，得大功德。共现前不现前供养，得最大功德。5、若菩萨于如来及支提，手自供养，不依懈惰，令他施作，是名菩萨自作供养。若菩萨于如来及支提，不独供养，普令亲属，在家出家，悉共供养，是名自他共供养。6、若菩萨有少许物，以慈悲心，施彼贫苦薄福众生，令供养如来及支提，令得安乐而不自为，是他作供养。自供养者，得大果报。他供养者，得大大果报。自作他作供养者，得最大大果报。7、若菩萨于如来及支提，以衣食杂宝种种供养者，是名财供养。8、若菩萨久远以财物供养，若多若少，现前不现前，自作他作，淳净信心而作供养，以是善根，回向无上菩提，是名胜供养。9、若菩萨自手供养如来及支提，不轻他人，不放逸，不懈怠，至心恭敬，不染污心，不于信心胜人所，现谄曲求财，亦不以诸不净物等供养，是无染供养。若菩萨殊胜，不染财物，供养如来及支提，若自力得，若从他求，若如意得财。若化作身，若二若三，乃至百千万亿身，悉礼如来。彼一一身化作百千手，彼一一手，以种种华香供养如来及支提。彼一切身悉赞叹如来真实功德饶益众生。如是等，名为如意自在力供养。10、若菩萨不自力得财，亦不从他求而为供养，然于他众生，乃至十方无量世界，上中下心，所作供养。菩萨于彼一切供养，以净信心，胜妙解心;周遍随喜，是菩萨以少方便，兴大供养。摄大菩提。乃至于[(声-耳)/牛]牛顷，于一切众生，修四无量心等，是名至处道供养。如来第一最上，比前财物供养，百倍千倍，乃至算数譬喻，所不能及。」这里所说的设大供养，即是倾自己所有的资财，尽力营办种种供物供具，供养十方三世常住三宝。世间有两种人，死后不堕中阴，一者大善，一者大恶。大恶之人，死后即堕地狱，或生饿鬼之中。大善之人，积修诸善因，或得感生天上，或者报生净土。所以不堕中阴之数。惟善恶之业难以判断孰胜，始堕中阴。是以亡者眷属，应在亡者终后，代为广设众善。藉此功德，俾令亡者转生善道。故本经前云：「是诸众生，所造恶业，计其感果，必堕恶趣，缘是眷属，为临终人，修此圣因，如是众罪，悉皆消灭。若能更为身死之后，七七日内，广造众善，能使是诸众生，永离恶趣，得生人天受胜妙乐，现在眷属，利益无量。」转读尊经，不一定是专指地藏经，总之是佛说的一切经典，如金刚经弥陀经等均可。因为佛所说的经典，是非常希有尊贵的，所以都称尊经。念佛菩萨名号，即是称念佛菩萨的圣号。因藉佛菩萨累生累劫所积聚的大功德大势力，故称念其名，即得解脱苦难。大品云：「若有一人称南无佛，乃至毕苦，其福不尽。」大悲经亦云：「若能至诚心，念佛功德。乃至一华散于空中，于未来世作天梵王，其福不尽。以其不尽，终至涅槃。」故法华偈云：「若人散乱心，入于塔庙中，一称南无佛，皆共成佛道。」</p><p style="line-height:1.5em">　　【世尊!一切众生，临命终时，若得闻一佛名、一菩萨名，或大乘经典，一句一偈。我观如是辈人，除五无间，杀害之罪，小小恶业，合堕恶趣者，寻即解脱。」】</p><p style="line-height:1.5em">　　这是叙述作少善缘，除大罪患也。上文设大供养，转读尊经，称扬圣号，三种功德，是眷属代为，故须大作，始能资冥福，却诸魔鬼。现在但闻一佛名，一菩萨名，或于大乘经典得闻一句一偈，即能灭除无间重罪者，是由于亲闻而持，故功力尤胜也。华严经云：「宁受地狱苦，得闻诸佛名。不受无量乐，而不闻佛名。所以于往昔，无数劫受苦，流转生死中，不闻佛名故。」一句，三字或五字，只要表明一句说话者。一偈，每一句的字数相等，而分为四句者。如我国的诗。但偈有多种。梵语伽陀(Gatha)，译为孤起，是与前文不相应的缘故。梵语祇夜(Geya)，译重颂，是与前文相应的缘故。偈颂略有二种：一名首卢(Sloka)凡三十二字者，谓之通偈。二结局不问三言至八言等，必要四句者，谓之别偈。广有四种：一、八字一句之四句偈，名阿菟吒阐提(Anustubh-chandas)，谓之中偈。二、六字一句之四句偈名初偈。三、二十六字一句之四句偈，名摩罗(Mala)，谓之后偈。四、以六字以下为句之四句偈，谓之周利偈(Sri)。经中所以立偈者，略有八义：1、少字摄多义故。2、赞叹者多以偈颂故。3、为顿根说故。4、为后来之徒故。5、随意乐故。6、易受持故。7、增明前说故。8、长行未说故。</p><p style="line-height:1.5em">　　上主命述意竟。</p><p style="line-height:1.5em">　　【佛告主命鬼王：「汝大慈故，能发如是大愿，于生死中，护诸众生。若未来世中，有男子女人，至生死时，汝莫退是愿，总令解脱，永得安乐。」】</p><p style="line-height:1.5em">　　这是佛陀赞劝。所赞者，赞其能为阎浮众生，发如是广大卫护救度之心。所劝者，劝彼坚持本愿，不退不屈的，普为未来世中一切苦难众生而作救拔，务令解脱，而得安乐。科注云：「言大慈，则同诸佛之心。发大愿，则同菩萨之念。今既以佛心为心，能发如是大愿，即是佛菩萨矣。今故劝汝：凡未来世中男女，临生死时，汝莫退救护之愿，不问有罪无罪，大恶小恶，总令解脱三途，得在人天安乐，真不负我今日之叮咛矣。」</p><p style="line-height:1.5em">　　【鬼王白佛言：「愿不有虑。我毕是形，念念拥护，阎浮众生，生时死时，俱得安乐。但愿诸众生，于生死时，信受我语，无不解脱，获大利益。」】</p><p style="line-height:1.5em">　　这是鬼王受命。佛以度尽苍生，拔济群苦为虑。主命承佛教命，誓愿拥护阎浮提众生，令彼生死之时，俱得安乐，故请佛勿虑。不过，这些众生于生死时，均应遵循主命的教诫「慎勿杀害」，则这些众生，自然获大利益，莫不得大解脱。本经前云：「是故我今对佛世尊，及天龙八部，人非人等，劝于阎浮提众生，临终之日，慎勿杀害，及造恶业，拜祭鬼神，求诸魍魉。何以故?尔所杀害，乃至拜祭，无纤毫之力，利益亡人，但结罪缘，转增深重。」又云：「是阎浮提人，初生之时，不问男女，或欲生时，但作善事，增益舍宅，自令土地，无量欢喜，拥护子母，得大安乐，利益眷属。或已生下，慎勿杀害，取诸鲜味，供给产母。及广聚眷属，饮酒食肉，歌乐弦管，能令子母，不得安乐。」科注云：「世记经：『佛言：一切男子女人，初始生时，皆有鬼神，随逐拥护。若其死时，彼守护鬼，摄其精气，其人则死。』故主命愿人生时死时，慎勿杀害，应修善缘。大集云：『若修慈者，当舍身命时，见十方佛，手摩其顶，蒙手触故，心安快乐，寻得往生，清净佛土。』故云栖有：祭先不宜杀生，以资冥福。夫八珍罗于前，安能起九泉之遗骨，而使之食乎?无益有害，智者不为也。」</p><p style="line-height:1.5em">　　【尔时佛告地藏菩萨：「是大鬼王主命者，已曾经百千生，作大鬼王，于生死中，拥护众生。是大士慈悲愿故，现大鬼身，实非鬼也。】</p><p style="line-height:1.5em">　　此下如来发本，此是初发远本。于百千生中作大鬼王拥护众生，是主命的本迹。鬼是恶俦，能祸人而不能福人。主命不但能福人，且劝世人广作善事，勿为恶因。这是由于本迹的慈悲愿力，而现大鬼身，故云实非鬼也。科注云：「凡论本迹：本同而迹异，盖从本垂迹，迹不异本，因迹显本。本迹虽殊，不思议一。故举百千劫已前为本，是与佛无二道也。今此鬼身，乃慈悲愿上所现，譬一月在天，影临众水，若执影为真，则失本矣。故曰现大鬼身，实非鬼也。昔生公说法虎丘，有一鬼现身，日来听法，生公谕其托生。鬼答以诗云：『做鬼经今五百秋，也无烦恼也无愁，生公劝我为人去，只恐为人不到头。』今大鬼王，经百千生，岂非乘愿力来，现鬼王身，而为说法者。」</p><p style="line-height:1.5em">　　【却后过一百七十劫，当得成佛，号曰无相如来，劫名安乐，世界名净住，其佛寿命，不可计劫。】</p><p style="line-height:1.5em">　　这记莂主命后当成佛，佛的圣号劫名及国土名。主命鬼王于后壹百七十劫，当得成佛而号无相者，主命现鬼王身，示现狰狞凶恶恐怖诸相，无非为化导众生，令舍恶而趋善。其相虽恶，其心慈愍。所谓相从心转，故迨至成佛，而得实相无相。又可以说作鬼有狰狞之相，成佛后无复有恐怖诸相，故曰无相。堕落鬼趣，恒受驱驶，常遭苦楚。成佛之后，永离苦患，所以名安乐。为鬼王时，所处不净，成等正觉，世界安然，清凉纯洁，故名净住。为鬼时，寿命止五百劫，成佛时，寿命无量无数，故说不可计劫。</p><p style="line-height:1.5em">　　【地藏!是大鬼王，其事如是不可思议。所度天人，亦不可限量。」】</p><p style="line-height:1.5em">　　这是总结广度人天。主命统领无量眷属，故称为大鬼王。主命堕落鬼形，广作利人之事，迨后终成佛道，故说其事如是，不可思议。主命自从发心以来，即作利益人天之事。乃至却后一百七十劫，才成等正觉。所历时久，所利者多，故所度人天，亦不可限量也。所以阿难救焰口经云：「其中为于主宰，统顶上首之者，皆是住不思议解脱菩萨。慈悲誓愿，分形布影，示现化身，在六道中，同类受苦，设于方便，为善知识，成熟利乐，一切有情，证大涅槃。」</p><p style="line-height:1.5em">　　上阎罗王众赞叹品竟。</p><p style="line-height:1.5em">　　此下是大章第四明成佛因。分为二段：初示成佛正行。二显成佛助道。现在先叙品题。</p><p style="line-height:1.5em">　　【称佛名号品第九】</p><p style="line-height:1.5em">　　科注云：「前来诸品，或发明六道差别之相，或赞叹地藏威神之力，或广明利益存亡之辈。若不明出苦成佛之因，则初地藏救拔之心，期与众生同成佛果之愿未满。欲成佛果，必须称佛，故有称佛名号品之来也。」称，是呼的意思。佛，具名佛陀(Buddha)，译为知者，佛对世出世间一切诸法，了了觉故。或译觉者，佛具自觉，觉他，觉行圆满故。僧肇法师云：「佛者，何也?穷理尽性，大觉之称也。夫生死长寝，莫能自觉。自觉觉彼，其唯佛乎!」名者召体也，号者表德也。言名则别指一佛，言号则通指诸圣。故一切诸佛，各具自名，但皆具十号，响颁人天。禅秘要法经，禅难提比丘请问世尊灭罪之法，世尊告禅难提及敕阿难言：「汝等当教未来众生，罪业多者，为除罪故，教使念佛。以念佛故，除诸业障，报障，烦恼障。念佛者，当先端坐，叉手闭眼，举舌同腭，一心系念，心心相注，使不分散。心既定已，先当观像。」又云：「佛灭度后，若比丘，比丘尼，优婆塞优婆夷，欲忏悔者，欲灭罪者。佛虽不在，系念谛观形像者，诸恶罪业，速得清净。」念佛三昧宝王论云：「浴大海者，已用于百川，念佛名者，必成三昧，一言以蔽，其在兹焉。亦犹清珠下于浊水，浊水不得不清。佛想投于乱心，乱心不得不佛。既契之后，心佛双亡。双亡定也，双照慧也。即定慧齐均，亦何心,&nbsp;而不佛，何佛而不心。心佛既然，则万境万缘，无非三昧者也。」如怀感法师一向称阿弥陀佛名号，而得三昧，现前见佛。慈云忏主云：「言念佛者，或但称名号，执持不散，亦于现身而得见佛。」故阿弥陀经云：「闻说阿弥陀佛，执持名号，若一日乃至七日，一心不乱，阿弥陀佛，与诸圣众，现在其前。」然而称佛名号，必须制心，不令散乱，念念相续，系缘名号，无间无歇。口中声声唤佛，心内字字分明。若一声，乃至百千万亿声，一日二日乃至七日，并须字字清楚，心口相续。念念不绝，日久自然成片，三昧现前，故得一念灭除八十亿劫生死之罪。科注云：「若言名，无得物之功，物无当名之贵，此指世间因缘之法，名物皆妄，两不相到，故云然耳。今夫诸佛名号，名实皆真，故才举鸿名，万德全备，一称嘉号，众罪皆消。」「但此经别立诸佛之名，诸经皆赞阿弥陀佛。以一身一智慧力无畏亦然。若专阿弥陀佛，即与称诸佛等。亦随人所乐，岂可局定。良由诸佛名号，皆是万行万德所成，若念若称，或事或理，尽脱苦轮，同生净土者。故云称佛名号品第九。」</p><p style="line-height:1.5em">　　【尔时，地藏菩萨摩诃萨白佛言：「世尊!我今为未来众生演利益事，于生死中，得大利益，唯愿世尊!听我说之。」】</p><p style="line-height:1.5em">　　此下分为三大段：第一地藏为说利益。第二如来许救罪苦。第三大士正称佛名。这是第一段文。科注云：「大士特说此佛名品者，由前来多番说称念佛菩萨名，不问有罪无罪，悉皆消灭，得生人天，乃至毕苦。今故略出十名，以为杓鹄。次显多佛，以至河沙也。为未来众生有二意：一体佛天宫咐嘱之心，二显己南洲救拔之念。佛慈未艾，我愿无穷。良由过去者，已获超沦。现在者，今沾至化。唯是未来众生，罔知出要，遍造恶缘。若不垂超脱之方，乃甘与沦胥之苦，如治厥孙谋，所虑深远，故云为未来众生，演利益事。」佛菩萨为一大事因缘故，出现于世。一大事者。生死事也。生死事大，无常迅速，佛菩萨为欲众生开佛知见，悟入佛之知见，了脱生死苦患，故出现世间。所以说于生死中，得大利益。四不可得经云：「佛告诸比丘：世有四事，不可获致。何等为四?一曰年幼颜色炜晔，发黑齿白，形貌光泽，气力坚强，行步举止，出入自游，上车乘马，众人瞻戴，莫不爱敬。一旦忽耄，头白齿落，面皱皮缓，体重柱杖，短气呻吟。欲使常少，不至老者，终不可得。二谓身体强健，骨髓实盛，行步无双，饮食自恣。庄严头首，谓为无比，张弓捻矢，把执兵仗。有所危害，不省曲直。骂詈冲口，谓为豪强。自计吾我，无有衰耗。疾病卒至，伏之著床，不能动摇。身痛如搒，耳鼻口目，不闻声香美味细滑。坐起须人，恶露自出，身卧其上，众患难喻。假使欲免常安无病，终不可得。三谓欲求长寿，在世无极。得于病死，命既甚短，怀万岁虑，寿少忧多。不察非常，五乐自恣。放心逸意，杀盗淫乱，两舌恶口，妄言绮语，贪嫉邪见，不孝父母，不顺师友，轻易尊长，反逆无道，希望豪富，谓可久存。讥谤圣道，以邪无双。嘘天推步，慕于世荣。不识天地表里所由，不别四大因缘合成，犹如幻化。不了古今所兴之世，不受倡导。不知生所从来，死之所归。心存天地，谓是吾许。非常对至，如风吹云，冀念长生，命忽然终，不得自在。欲使不尔，终不可得也。四谓父母兄弟家室亲族，朋友知识，恩爱荣乐。财物富贵，官爵俸禄。骑乘游观，妻妾子息，以自憍恣，饮食快意。儿客仆使，趋行绮视，顾影而步。轻蔑众人，计已无双。奴客庸骂兽类畜生。出入自在。无有期度。不察前后，谓其眷属从使之众，意可常得。宿对卒至，如阳消雪。心乃怀懅，请求济患，安得如愿。呼觐命断，魂神独逝，父母兄弟妻子亲族，朋友知识恩爱，皆自独留，官爵财物仆从各散，驰走如星。欲求不死，不可得也。佛告比丘：古今以来，天地成立，无免此苦四难之患。以斯四苦，佛兴于世，设无此难，不现身相教化群黎。」佛出世间，以度脱众生为本，度生之方甚多，但最为简捷了当者，首推称佛名号。故大经云：「假使一月，常以衣食，供养一切众生，不如有人，一念念佛，所得功德，十六分之一。假使锻金为人，车马运载，乃至众宝，各满百数，以用布施。不如发一心向佛，举足一步，所得功德，无量无边。」科注亦云：「盖由净土法门，能横截恶道，直造本源。是故西天东土，咸称异妙方便，功德不可思议，诚非余行可及。然须谛信不疑，精勤无间，行住坐卧之中，春夏秋冬之内，秽心涤荡，净念联绵。有不脱苦超升者，佛祖皆为诳语矣。故今地藏，说此救世妙法，令未来众生，出苦有方也。」</p><p style="line-height:1.5em">　　【佛告地藏菩萨：「汝今欲兴慈悲，救拔一切罪苦，六道众生，演不思议事，今正是时，唯当速说，吾即涅槃，使汝早毕是愿，吾亦无忧，现在未来，一切众生。」】</p><p style="line-height:1.5em">　　这是佛慈许说，文分为二：初敦劝速说，次从吾即涅槃下，是赞慰无忧现未一切众生。世尊上升忉利，为母说法，一以报慈恩于万一。一以救拔六道一切罪苦众生。今闻地藏菩萨，欲为未来众生，演利益事，于生死中得大利益。故佛告言：汝今欲兴慈悲，救拔一切罪苦众生，演不思议事，今正是时，唯当速说。盖利生事，不容稍延，况如来化缘将尽，故敦劝速说。涅槃(Nirvana)新称波利匿缚喃(Parinirvana)，译为灭度、寂灭、不生、无为、安乐、解脱等。灭度者，灭生死之因果，度生死之瀑流也。寂灭者，寂有无为空寂安稳之义。灭者，生死大患永灭也。不生者，生死之苦果不再生故。无为者，无惑业因缘之造作故。安乐者，永处安稳快乐故。解脱者，永离生死患难诸缠缚故。或译为圆寂，如来于因地之中，广修众德，尽除诸垢，是以德无不备，障无不尽，故称圆寂。华严疏钞云：「译名涅槃，正名为灭。取其义类，乃有多方。总以义翻，称为圆寂，以义充法界。德备尘沙曰圆，体穷真性，妙绝相累为寂。」瑜伽论云：「又诸菩萨，观一切行，先因永断，后无余灭;其余毕竟不起不生，说名涅槃。」杂集论云：「何故此灭复名涅槃?无相寂灭，大安乐住所依处故。永离一切色等诸想，究竟寂灭，大安乐住，所缘境界，故名涅槃。」佛地论云：「涅槃即是真如体上障永灭义。由无漏慧，简择谛理，断诸杂染，而证得故，亦名择灭。如是择灭，于真如上，假施设有;无别实物，至究竟位，说名涅槃。」大毗婆沙亦谓：「永出诸趣故，永无臭秽诸烦恼业故，永离一切三灾三相诸蕴稠林故，永无烦恼业缕，不织生死异熟果绢故，说名涅槃。」这里所说：「涅槃」，是指释迦世尊一期化缘终结也。如长阿含经云：「佛般涅槃已，时诸比丘，天龙八部，悲痛殒绝，自投于地，宛转号啕，不能自胜!歑欷而言：如来灭度何其驶哉，世尊灭度何其疾哉!大法沦翳何其速哉!群生长衰世间眼灭!譬如大树根拔，枝条催折。」所谓即涅槃，如来自说化缘将息也。使汝早毕是愿，亦是安慰地藏的纵辞，事实上地藏菩萨誓愿宏深，所谓：「众生度尽，方证菩提，地狱未空，誓不成佛。」又何能早毕是愿。不过地藏菩萨，既然为未来众生，演是称佛名号利益之事，是为最为不可思议之事，因为称佛名号，简捷易行。倘若未来众生，人人能依教奉行，则个个决定不堕恶道，故说吾亦无忧，现在未来一切众生。</p><p style="line-height:1.5em">　　【地藏菩萨白佛言：「世尊!过去无量阿僧祇劫，有佛出世，号无边身如来。若有男子女人，闻是佛名，暂生恭敬，即得超越四十劫生死重罪。何况塑画形像，供养赞叹，其人获福，无量无边。】</p><p style="line-height:1.5em">　　此下正称佛名，分而为十：这是第一无边身佛。过去无量无数劫的佛，虽则久远，都是指地藏发心已来所值的佛，由是知其圣号及功德利益。佛出世间，甚难值遇，如优昙华，时一现耳。故知「有佛出世」四字，亦是庆幸之语也。如观无量寿经疏云：「若佛出世，方能闻智慧日，识三宝之光明，开甘露门，知十号之妙味。因说生解，于宝适悦。故喻如优昙华，时一现耳。」无边身者，由于世界无边，众生形类无边，众生的心行差别亦复无边。为度脱彼辈，故佛的身量广大，亦复无边。或说为欲度脱无边世界无边心行差别的无边众生，故佛现无边的身形，是故此佛圣号名无边身。起信论云：「虚空无边，故世界无边。世界无边，故众生无边。众生无边，故心行差别亦复无边。」此佛因是发心，故曰无边身。科注云：「无边身者，三身皆有此意。唯识论云：『一自性身，谓诸如来清净法界，具无边际。真实功德，是一切平等实性，即自性身，亦名法身。』此法身之无边也。又云：『自受用身，谓诸如来三无数劫，修习无量，福德资粮，所起无边，真实功德。』此报身之无边也。华严云：『清净妙法身，湛然应一切。』应，即应身，一切，即无边，此应身无边也。故知三身即一，一即三身也。」若有男子女人下，显闻佛名而生敬信，即得无量利益也。佛陀历劫以来，积修功德，无量无边，故能加庇未来世一切众生。闻名暂生敬信，即得超越四十劫的生死重罪。佛名经云：「若善男子善女人，闻此二十五佛名，至心受持，读诵恭敬礼拜，得离地狱饿鬼畜生，三恶道苦，得除嗔恚愚痴。灭百劫重罪，常生十方净佛国土。设复有人满三千大千世界七宝，一百岁中常用布施，犹不如诵持礼拜二十五佛名功德，千分不及一，乃至算数譬喻所不能知。」十诵毗婆沙论云：「若有人得闻，说是诸佛名，即得无量福，如为宝月说。我礼是诸佛，今现在十方，其有称名者，即得不退转。」大悲经谓：「佛告阿难：南无佛者，此是决定诸世尊名号音声。故称言南无诸佛故。过去有大商主，将诸商人，为摩竭大鱼欲来吞舟，由三称南无佛名，并皆免难。鱼闻佛名，以善心故舍身，后世出家得道。何况有人得闻佛名，听闻正法，亲于佛所，种诸善根，而不毕定利益。」除障灭罪经亦云：「若有善男善女，受持此佛名，生生世世中，得他人爱敬，光明威力故，生处为人尊，于后得成佛。」塑画佛像者，或用泥塑，或以木雕，或镕金银等铸造，或纸缎等绘鳈，总之依佛相好而作佛像，功德广大无量无边，不可称计。作佛形像经云：「若当有人作佛形像，功德无量不可称计。世世所生，不堕恶道。天上人中，受福快乐。身体常作紫磨金色，眼目清洁，面貌端正，身体手足，奇绝妙好，常为众人。之所爱敬。若生人中，常生帝王大臣长者贤善之家。所生之处，豪尊富贵，财产珍宝，不可称数。常为父母兄弟宗亲之所爱重。若作帝王，王中特尊，为诸国王之所归仰。乃至得转轮圣王，王四天下，七宝自然，千子具足，飞升天上，无所不至。若生天上，天中最胜，乃至得作六欲天王，于六天中，尊贵第一。若生梵天，作大梵王，端正无比，胜诸梵天，常为诸梵之所尊敬。后皆得生，无量寿国，作大菩萨，最尊第一。过无数劫，当得成佛，入泥洹道。」法华经云：「若人为佛故，建立诸形像，乃至童子戏，若草木及笔，或以指爪甲，而画作佛像，如是诸人等，皆已成佛道。」观佛三昧海经云：「若有众生，于佛灭后，造立形像，持用供养，是人来世，必得念佛清净三昧。」大悲经亦云：「我灭度后，若有人乃至供养我之舍利如芥子等，恭敬尊重，谦下供养。我说是人，以此善根，一切皆当得涅槃界，尽涅槃际。若有造立形像塔庙，乃有信心念佛功德，乃至一华散于空中。我说是人，以此善根，一切皆当得涅槃界，尽涅槃际。」得闻圣号，暂生恭敬的心，尚且能超四十劫的生死重罪，何况塑绘佛的圣像，至心供养，歌颂赞叹，所得福德，更加不可限量，故说其人获福无量无边。</p><p style="line-height:1.5em">　　【又于过去，恒河沙劫，有佛出世，号宝性如来。若有男子女人，闻是佛名，一弹指顷，发心归依，是人于无上道，永不退转。】</p><p style="line-height:1.5em">　　这是第二宝性如来。宝性，即如来藏性，亦即妙真如性。这个妙真如性，人人本具，个个不无，在圣不增，在凡不减。众生虽则流转三途，经无量劫，而此妙性，不变不易，不磨不灭。在凡夫地，为诸无明烦恼垢秽之所障蔽，虽有同无，不能发胜妙作用。迨至成佛，如镜明净，自然可以出生恒沙功德。譬如真金在粪土中，其性不变。如来藏性，在众生烦恼垢秽之中，不失真如清净之性，故真如妙性，名曰宝性。为示一切众生，同具此性，是故如来圣号，名曰宝性。若有男女，闻是佛名，于一弹指顷最短的时间里，发心归依，即得于无上道，住不退地。显示功效奇速希有也。为何一闻佛名，发心归依，即获如是胜妙利益呢?如希有校量功德经云：「假使满三千大千世界，诸佛如来，若有善男子善女人，二万岁中，持于世间一切所有娱乐之具，尽给施与，复以四事具足供养，乃至灭度之后，收其舍利，起七宝塔。虽得无量无边不可算数福德。犹不如有人，以淳净心，作如是言：我今归依佛，归依法，归依僧，所得功德，胜前百倍，千倍，万倍，不可算数，言辞譬喻不能知及。」善生经云：「若人受三自归，所得果报不可穷尽。如四大宝藏，举国人民，七年之中，运出不尽。受三归者，其福过彼，不可胜计。」又校量功德经云：「四大洲中，满二乘果，有人尽其供养，乃至起塔。不如男子女人，作如是言：我某甲归依佛法僧，所得功德，不可思议。以诸福田中，唯三宝胜故。」阿含亦云：「诸有归依佛，不堕三恶道，尽漏处人天，便当至涅槃。」梵语阿毗跋致(Aviaivarti)或称阿维越致(Avaivarti)，译为不退转;即是说：所修功德善根，愈增愈进，更不退失转变也。根据净土法门，一得往生，即得不退。如净土十疑论云：「问：设令具缚凡夫，得生彼国，邪见三毒等常起，云何得生彼国，即得不退，超过三界?释曰：得生彼国，有五因缘不退。云何为五?一者阿弥陀佛大悲愿力摄持，故得不退。二者佛光常照故，菩提心常增进不退。三者水鸟树林，风声乐响，皆说苦空，闻者常起念佛念法念僧之心，故不退。四者彼国纯诸菩萨，以为良友，无恶缘境。外无神鬼魔邪，内无三毒等烦恼，毕竟不起，故不退。五者得生彼国，即寿命永劫，共菩萨佛等，故不退也。」这里所说于无上道，永不退转，即是于无上正等菩提，愈增愈进，永远不会退转变失也。</p><p style="line-height:1.5em">　　【又于过去，有佛出世，号波头摩胜如来。若有男子女人，闻是佛名，历于耳根，是人当得千返生于六欲天中，何况志心称念。】</p><p style="line-height:1.5em">　　这是第三波头摩胜如来。波头摩胜，似是梵汉并举的名称。梵语波头摩，亦名钵特摩，或译钵昙摩(Padma)，此方译为赤莲华。波头摩华，不但在青黄赤白色华中最胜，而且在红莲中亦最上，所以叫做波头摩胜。佛的性德，犹如莲华芬芳馥郁，处污泥而不染，不减清洁之色。佛处尘世，化度众生，能转一切物，而不随物所转，威严显赫，如阎浮檀金，映夺日月之光，尤胜赤莲华，故云波头摩胜。为示一切众生，同具此性，所以佛名波头摩胜。若有下显益。所谓「一历耳根，永为佛种」，是以若有男子女人闻是佛名，历于耳根，即复千返生于六欲天中。闻名尚且得如是大利益，何况志心称念，所得利益，那就更加不可限量也。</p><p style="line-height:1.5em">　　【又于过去，不可说，不可说，阿僧祇劫，有佛出世，号师子吼如来。若有男子女人，闻是佛名，一念归依，是人得遇，无量诸佛，摩顶授记。】</p><p style="line-height:1.5em">　　这是第四狮子吼如来。不可说不可说阿僧祇劫者，用通常的言语不能说得到的时间劫数，故云不可说不可说阿僧祇劫。狮子为兽中之王，一吼，百兽莫不惊伏。佛为圣中之圣，能于众中说法，无所畏惧，而能降伏一切，以故佛的圣号名狮子吼。长阿含经云：「迦弃，所谓狮子者，是如来至真等正觉。如来于大众中广说法时，自在无畏，故号狮子。」又说：「如来在大众中，勇捍多力，能狮子吼，善能说法。诸来会者，皆一心听，欢喜信受。」闻是佛名，一念归依，即得无量诸佛，摩顶授将来作佛的记别，可谓利益殊胜也。摩顶，佛为嘱累大法，或授尊记现大神力，以右手摩弟子的头顶也。授记，梵语和伽罗(Vyakarana)佛对发心众生授与当来必当作佛的记别，故云授记。</p><p style="line-height:1.5em">　　【又于过去，有佛出世，号拘留孙佛。若有男子女人，闻是佛名，志心瞻礼，或复赞叹，是人于贤劫千佛会中，为大梵王，得授上记。】</p><p style="line-height:1.5em">　　这是第五拘留孙佛。拘留孙，或名迦罗鸠餐陀(Krakucchanda)等，译为所应已断，灭累成就美妙等。当于过去七佛之第四佛，现在贤劫千佛之第一尊，于贤劫中第九减劫，人寿六万岁时出世。若有下，显益。志心，属意。瞻礼，属身。赞叹，属口。闻佛洪名，三业清净，而修供养，故得于贤劫千佛会中为大梵王。大梵王，即大梵天王(Mahabrahman—尸弃，—Sikhin)，为娑婆世界之主，深信正法，每佛出世，必先来请转*轮。既是千佛会中，均为大梵天王，请转*轮，故得佛佛之下，蒙授上记。大悲经云：「若能至诚心念佛功德，乃至一华散于空中，于未来世作天梵王，其福不尽，以其不尽，至终涅槃。」</p><p style="line-height:1.5em">　　【又于过去，有佛出世，号毗婆尸佛。若有男子女人，闻是佛名，永不堕恶道，常生人天，受胜妙乐。】</p><p style="line-height:1.5em">　　这是第六毗婆尸佛。毗婆尸(Vipasyin)，或名毗婆沙，维卫等，译为胜观，种种观，种种见等。过去庄严劫千佛之第九百九十八尊，七佛之第一。又名弗沙，或名底沙。释迦菩萨第三阿僧祇劫满时，遭遇此佛，初修百大劫种相之福，勇猛精进，翘一足七日七夜，以「天上天下无如佛，十方世界亦无比，世间所有我尽见，一切无有如佛者。」一偈，赞佛相好，功超九劫而速成佛道。由此故知毗婆尸佛出世，是在九十一大劫以前。若有下显益，一闻佛名，永离恶道，常生人天，受胜妙乐，一显佛慈威神之力，一显闻性锐利，故一历耳根，永为道种。科注云：「闻是佛名，即不堕三恶道，此非易事。准论：释迦世尊，初阿僧祇劫，从此常离女身，及四恶趣。准妙玄释签：第三僧祇，始离五障，方乃不堕。常生人天者，如戒疏：初僧祇：得五种功德：一生人天，二生贵家，三男身，四根具，五知宿命。文句云：『不生三恶，位不退。不生边地，诸根完具，不受女身，即行不退。常识宿命，即念不退。』故知不堕恶道，常生人天，诚非易易者。今圆根最利，故才开佛名，即解自性，故能顿得。」</p><p style="line-height:1.5em">　　【又于过去，无量无数恒河沙劫，有佛出世，号宝胜如来。若有男子女人，闻是佛名，毕竟不堕恶道，常在天上，受胜妙乐。】</p><p style="line-height:1.5em">　　这是第七宝胜如来。宝胜如来，秘藏记谓：即南方宝生佛。以誓愿力故，专度饿鬼，是以闻其圣号，毕竟不堕恶道，常在天上，受胜妙乐。瑜伽焰口轨仪经云：「若闻宝胜如来名号，能令尘劳业火，悉皆消灭。」大悲经云：「若于佛所，一发信心，善报不失。何况诸余胜妙善根，我说是人，一切悉是趣涅槃果。虽余不善堕在三途，以本善根，佛知是已，从彼拔出，置无畏岸。令彼忆识所种善根。息一切苦，得一切乐。」科注云：「宝之胜者，必是何物，华严云：『如海中有四珠，一切众宝皆从之生。若无此四珠，一切宝物渐就灭尽。诸小龙神，不能得见。唯娑竭罗龙王，密置深宝藏中。此深宝藏，有四种名：一名宝积聚，二名无尽宝藏，三名远炽然，四名一切庄严聚。』此虽宝中之胜，然是世宝，次第以对常乐我净出世之宝。此之四德，唯佛与佛，乃能证得。如娑竭罗龙王，密置宝藏是也。余人未证，如小龙神，不能得见是也。此四德出生不訾，如一切众宝，皆从之生是也。故光明玄云：『如世珍宝，凡情所贵。乃至如理究竟可贵之宝，名于凡情可重之宝。』故佛号宝胜也。显益，大意如前。光明流水品：十千鱼得闻宝胜之名，尚尽生忉利，况男女闻名，宁有不得胜妙乐者。」</p><p style="line-height:1.5em">　　【又于过去，有佛出世，号宝相如来。若有男子女人，闻是佛名，生恭敬心，是人不久，得阿罗汉果。】</p><p style="line-height:1.5em">　　这是第八宝相如来。如来百劫修相好，万德庄严，故得三十二相，八十殊妙，此相历劫熏修，众德成就，超过一切世间，最尊最贵，故名宝相。闻是佛名，只生恭敬之心，不久即得阿罗汉果，倘加礼拜赞叹，执持称念，万德洪名，所得功德，更加不可思议。</p><p style="line-height:1.5em">　　【又于过去，无量阿僧祇劫，有佛出世，号袈裟幢如来。若有男子女人，闻是佛名者，超一百大劫生死之罪。】</p><p style="line-height:1.5em">　　这是第九袈裟幢佛。此佛德号，由譬喻而得。袈裟，亦名福田衣，亦名解脱幢相。由服此衣，而得解脱，证一切智，一切世间梵魔人天，莫不知之，为幢幡高竖，故名袈裟幢佛。大乘心地观经谓：「袈裟，是佛净衣，是人天宝幢相，见者欢喜，远离邪心，生梵天福。能令一切众生灭诸罪垢，广植众德，犹如良田，善能增长菩提之芽，圆成佛道。犹如甲胄，烦恼毒箭，所不能害。是故三世诸佛，皆共服之。」由于如来因地广修六度万行，成就此果德庄严高标之相，故能令众生闻其名者，即得超脱百大劫生死重罪。弥勒上生经云：「若有礼敬弥勒佛者，除却百亿生死之罪，乃至来世龙华树下，亦得见佛。」佛名经亦云：「闻此二十五佛名，至心受持读诵，恭敬礼拜，得离地狱饿鬼畜生，三恶道苦。得除嗔恚愚痴，灭百劫重罪，常生十方净佛国土。」</p><p style="line-height:1.5em">　　【又于过去，有佛出世，号大通山王如来。若有男子女人，闻是佛名者，是人得遇，恒河沙佛，广为说法，必成菩提。】</p><p style="line-height:1.5em">　　这是第十大通山王佛。科注云：「山王，即须弥山(Sumeru)。七金(1、佉提罗，Khadiraka，担木，高四万二千由旬。2、伊沙陀罗，Isadhara，持轴，高二万一千由旬。3、游乾陀罗，Yugamdhara，双持，高一万二千由旬。4、苏达梨舍那，Sudarsana，善见，高六千由旬。5、安湿缚竭拏，Asvakarna，马耳，高三千由旬。6、尼民陀罗，Nimimdhara，持边，高一千二百由旬。7、毗那多迦，Vinataka，象鼻，高六百由旬。)环拱，峙立海中，故特称王。大者，八万四千由旬。通者，光明四面照映。此喻报身佛也。小般若云：『譬如有人，身如须弥山王，是身为大不?须菩提言：甚大。』大师云：『此即非果而因，因大故果大。得法五阴，成就法身，故言大须弥山，以譬性色。色大故，般若大，如山大，神亦大。习果既圆，报果亦满，故言大身。』则大通是般若因，山王是报身果，四智究竟庄严也。显益中：凡有闻此佛名者，得遇恒河沙佛为说法者，因闻大通之般若，故感诸佛为说般若，令全性以起修。既闻山王之果体，故感诸佛授记，令从因而至果。闻一佛名，而得修性一如，因果成就，佛力不可思议，果报亦不可思议矣。」</p><p style="line-height:1.5em">　　【又于过去，有净月佛、山王佛、智胜佛、净名王佛、智成就佛、无上佛、妙声佛、满月佛、月面佛、有如是等，不可说佛。】</p><p style="line-height:1.5em">　　这是总列诸佛。梵语戌陀战达罗(Sudhacandra)，译为净月，佛相圆满，光明皎洁，犹如清净之月，故名净月。又月是清凉皎洁的意思，佛已消灭一切烦恼垢染的热毒，还返究竟清净轻安之境地，如月之明，如月之凉，故名净月。科注云：「净月者，佛真法身，犹若虚空。应物现形，如水中月。月喻佛身，法身如空，心光皎洁。从真垂应，影现水中。此明三身一体也。」</p><p style="line-height:1.5em">　　山王者，喻佛的功德巍巍，超过一切，为诸山中，最高胜者，故曰山王。无量寿经云：「智慧如大海，三昧如山王。」</p><p style="line-height:1.5em">　　智胜者，即是说佛的智慧，超胜过一切声闻、缘觉、菩萨等智慧，因此故说智胜。</p><p style="line-height:1.5em">　　净名王者，王，自在义，超胜义。佛由于五住究竟，二死永亡，于三界中，无拘无束，无挂无碍，任运自在，超胜二乘菩萨，故名净名王。集一切福德三昧经谓：「去此三十二佛刹，有世界名曰普无垢，佛号净名王，释尊于久远阿僧祇劫，为最胜仙，从彼佛闻集一切福德三昧，后生彼国，乃至于今，得成佛道。」</p><p style="line-height:1.5em">　　智成就者，一切智，道种智，一切种智，成所作智，妙观察智，平等性智，大圆镜智，权智实智等，种种智慧，均已证得，故名智成就。</p><p style="line-height:1.5em">　　无上者，唯我独尊，上更无上。极尊之称号也。九界众生，杂染未能尽除，尚有所断，名为有上。佛已断尽一切烦恼障，所知障，无明，尘沙，更无可断，故名无上。华严大疏云：「无有能过者，故号为无上。」净土论注云：「无上者，此道理穷性尽，更无过者。」</p><p style="line-height:1.5em">　　妙声者，佛说法的音声微妙幽雅，能令一切众生，听者无厌无倦，如迦陵频伽音，故名妙声佛。</p><p style="line-height:1.5em">　　满月，月面，意义相同。佛面犹如净满月。清凉皎洁无等伦，圆光普照于十方，誓愿度脱无量众，故名满月，与月面。</p><p style="line-height:1.5em">　　如是等不可说佛者，佛名甚多，举不胜举，纵经尘劫，说不能尽，故以「有如是等不可说佛」，而概括之。</p><p style="line-height:1.5em">　　【世尊!现在未来一切众生，若天若人、若男若女，但念得一佛名号，功德无量，何况多名。】</p><p style="line-height:1.5em">　　此下结益，这是约一况多也。法苑珠林云：「诸佛名号，称扬礼敬，获福无量。良以诸佛如来，大慈愍物，降美在俗，济度为先，有心希仰，无不蒙益。或以口称，或以心念，或以身礼，三业加敬，三毒清凉，渐拔有根，出于界系。有斯大德，故称得福。」又云：「如西云释迦，此云能仁，岂有一佛非能仁也。如西云阿弥陀，此云无量寿，岂有一佛非长寿也。如东方善德佛，乃至下方广众德佛，岂有一佛非善德非广德也。只可题名同异，据其功能力用齐等。但心思佛名号，目睹金容，敬心信礼，得福无量。」佛佛功能既然齐等，称念一佛名号，即获无量恒沙功德，倘若普遍称念多佛的圣号，所得果报，更加不可思议。故地藏十轮经云：「若念一佛，则见一佛。若念多佛。则见多佛。若念小身佛，则见小身佛。若念大身佛，则见大身佛。若念无量身佛，则见无量身佛。」</p><p style="line-height:1.5em">　　【是众生等，生时死时，自得大利，终不堕恶道。】</p><p style="line-height:1.5em">　　这是说生死时得利也。利注云：「圆澄法师云：『六道凡夫，三乘贤圣，性觉宝光，各各圆满，本不名诸佛，亦不名众生。但此心不守自性，随迷悟之缘，作业受苦，名曰众生。修道证真，遂名诸佛。佛愍众生妄想执著，而不证得，犹是称法界性，说念佛门。倘得其门，则等诸佛于一朝。不得其门，则徒修因于旷劫。』故凡众生于生死时，果能念佛，或一佛，或多佛，各得诸大利，终不堕于恶道。但此是大士所值之佛，亲承供养，得诸利益。然诸经论，唯赞西方阿弥陀佛，接引裟婆，愿力遍重。是以普贤行愿，独指弥陀为至。若人于生死时，果能真诚称念，感应尤多。所谓不动步而归净土，安俟阶梯;非思量而证弥陀，岂存言念。悟迷只在自心，超沉岂由他法。谛信力行，自见功程耳。」</p><p style="line-height:1.5em">　　【若有临命终人，家中眷属，乃至一人，为是病人，高声念一佛名，是命终人，除五无间罪，余业报等，悉得消灭。】</p><p style="line-height:1.5em">　　这是叙述临终称名，即得灭罪。为临终人，乃至最少一人，高声念一佛名，令命终人应堕五无间地狱之罪，悉得消除。极重五逆之罪既能销除，其余中下等业报，故悉得除灭。金刚三昧经云：「若有暂闻佛胜智慧，深心随喜，不起诽谤者，于百千劫不堕恶道，生处值佛;乃至念佛法身，功德无边。」大悲经云：「若能至诚心念佛功德，乃至一华散于空中，于未来世，作天梵王，其福不尽。以其不尽，终至涅槃。」科注云：「昔大智律师，发愿常生娑婆，作大导师。复见慧市法师云：方土虽净，非吾所愿。由是于净土门，略无归向。见修净业，复生轻谤。后遭重病，神识迷茫。顿觉前非，深自克责。乃览天台大疑论『初心菩萨，未得无生忍，要须常不离佛。』又智论云：『具缚凡夫，有十悲心，愿生恶世，救苦众生，无有是处。譬如婴儿，不得离母;又如弱羽，只可传枝。』自是尽弃平生所学，专寻净土教门，十余年来，未尝暂舍。又唐法照大师，往五台山竹林寺，见文殊在西，普贤在东，为众说法，照作礼，问曰：末代凡夫，智识浅劣，佛性心地，无由显现。未审修何法门，最为其要。文殊曰：诸修行门，无如念佛。我因念佛故，得一切种智。又问：当云何念?文殊曰：此世界西，有阿弥陀，愿力难思，汝当系念，令无间断，命终决定往生。说已，为照摩顶而退。」</p><p style="line-height:1.5em">　　【是五无间罪，虽至极重，动经亿劫，了不得出，承斯临命终时，他人为其称念佛名，于是罪中，亦渐消灭。何况众生，自称自念，获福无量，灭无量罪。」】</p><p style="line-height:1.5em">　　这是叙述他人，代为称念佛名，尚且能灭无间极重之罪，何况自己称念，故能灭罪无量，获福无量。观药王药上经云：「释迦牟尼佛，告大众言：我曾往昔无数劫时，于妙光佛末法之中，出家学道，闻五十三佛名，闻已合掌，心生欢喜。复教他人，令得闻持。他人闻已，展转相教，乃至三千人。此三千人，异口同音，称诸佛名，一心敬礼。以是因缘功德力故，即得超越，无数亿劫生死之罪。其初千人者，始从华光佛为首，下至毗舍浮佛，于庄严劫，得成佛道;即过去千佛是也。此中千佛者，始从拘留孙佛为首，下至楼至佛，于贤劫中，次第成佛。后千佛者，始从日光佛为首，下至须弥相佛，于星宿劫中，当得成佛。现在十方诸佛善德如来等，亦得闻是五十三佛名，故于十方世界各得成佛。若有善男子善女人，及余一切众生，得闻是五十三佛名者，是人于百千万亿，阿僧祇劫，不堕恶道。若复有人，能闻是五十三佛者，生生之处，常得值遇十方诸佛。若复有人，能至心敬礼五十三佛名者，除四重五逆，及谤方等经，皆悉消净。以是诸佛本誓愿故，于念念中，即得除灭如上诸罪。」科注云：「疑云：无间业重，何得一人称一佛名，即得销灭耶?如增一经云：『众生三业造恶，临终忆念如来功德者，必离恶道趣，得生天上。』正使极恶之人，以念佛故，亦得生天。故知无间罪业虽重，经劫难出。承临终念佛之力，则倒惑不起，法性现前，故能灭也。故华严经云：『设闻如来名，及与所说法，不生信解，亦能成种。』况今眷属，信心为称佛名，岂有不灭者乎!譬如狮子筋为琴弦，一奏，一切余弦悉断。亦如牛羊驴马诸乳，同置一器，若以一滴狮子乳投之，悉化为水。今既行菩提心，为其念佛，消灭重罪，何俟致疑。」又云;「何况众生下，正劝人自念为胜。以他人代念，灭罪尚尔，何况自念者哉!故大论二十四问：『临终时少许时心，云何能胜终身力行?答：是心虽少，而力猛利，如火如毒虽少，能成大事。是垂死时心，决定猛健，故胜百岁行力。是后心，名大心，以舍身及诸根事急，故念佛时，罪皆成福。如耆婆揽草，无非药者，普能愈病。释摩男所执一切砂砾，皆变为宝。……』故言自称自念，获福灭罪，尤胜于前倍倍矣。」</p><p style="line-height:1.5em">　　上称佛名号品竟。</p><p style="line-height:1.5em">　　【校量布施功德缘品第十】</p><p style="line-height:1.5em">　　此品之设，盖为修菩萨道时以为成佛之助缘。故科注云：「称佛名号，固为成佛根本。若无福助，则根不深，本不大，安望其开华结果耶?故明较量布施功德，以明助缘也。」校者，考核也。量者，称量也。布施，梵语檀那(Dana)，以福利惠施于有情也。大乘义章云：「言布施者，以己财物，分布于他，名之为布，惙己惠人，目之为施。」法苑珠林云：「夫布施之业，乃是众行之源，既标六度之初，又题四摄之首。所以给孤独园，散黄金而不吝，须达拏王，施白象而无惜，尚能济其厄难，忘己形躯。故萨埵投身，以救饥羸之命。尸毗割股，以代鹰鹯之餐。岂况国城妻子，何足经怀。宝货仓储，宁容在意。俗书尚云：解衣推食，摩顶至踵，车马衣裘，朋友共弊，莫不轻财重义，爱贤好士。且自财物无常，何关人事。苦心积聚，竟复何施。四怖交煎，五家争夺，何有智人，而当宝玩?比见凡愚，吝惜家财，靡有舍心，而丧躯命。但为贪生，常忧不活。遂使妻儿角目，兄弟阋墙，眷属乖离，亲朋隔绝。良由悭因、悭缘、悭法、悭业、乖菩萨之心，防慈悲之道，不生救护之意，唯起烦恼之情。」布施有三种：即财施、法施、无畏施。三藏法数云：「施度三种：一财施，谓以己所有财物，施与他人，令其安乐。二法施，谓以佛法为诸众生演说，令其开悟。三无畏施，谓于诸众生无杀害心，令其无所畏惧。」布施有破六蔽之功，证三明之德，故说布施功德。缘即因缘，布施因之，能成事业。若内有信心，外有福田，中有财物，三事和合，心生舍法，能破悭贪，是为檀那。三事缺一，施不成就，故须藉缘。若得因缘而行布施，自然能获无量福德。科注云：「所以较量者，如地藏白佛言：『我观业道众生，较量布施，有轻有重，有一生十生受福，有百生千生受大福利。』故须较量。一约福田较量，二约施心较量。约田：如须达经，及四十二章经等，皆言施与阎浮提凡夫之人，宁施与彼仙人得福多。虽施仙人，不如施一须陀洹。乃至施与百辟支佛，不如施与如来，得福德多。大论云：『布施之福，在于福田，如亿耳阿罗汉，昔以一华施与佛塔，九十一劫，人天中受乐。余福德力，得阿罗汉。以施田妙故，得大果报，当知大福从良田生。』约心者：论云：「布施有二种：一者净，二者不净。不净者，直施而已，或为失财故与，或亲爱故与，或不一心，不恭敬，轻贱受者，与净相违，名为不净。净施者，治心故施，庄严意故施，为得第一利故施，生清净心，能分别，为助涅槃故施。譬如新华未萎，色好且香。净心布施，亦复如是。如舍利弗，以一钵饭上佛，佛即回施狗。问舍利弗：汝以饭施我，我以饭施狗，谁得福多?舍利弗言：佛施狗得福多。』以是故知大福从心，不在田也。以心为田主，田是外事。如良田虽得福多，而不如心。有如是差别，故须较量。」布施至道，必三轮体空，无能施者，及所施人，并中间物。行布施时，一体同仁，财法等施，无高无下，不住不著，方为第一义谛之施。心地观经云：「能施所施及施物，于三世中无所得，我今安住最胜心，供养一切十方佛。」涅槃经亦云：「菩萨凡行施时，不见受者持戒破戒，是田非田，此是知识，此非知识。施时不见是器非器。不择时日，是处非处。亦复不计饥馑丰乐。不见因果。此是众生，此非众生，是福非福。虽复不见施者受者，及以财物，乃至不见断及果报，而常行施无有断绝。菩萨若见持戒破戒，乃至果报，终不能施。若不布施，则不具足檀波罗蜜。若不具足檀波罗蜜，则不能成阿耨菩提。」此品在本经十三大段中之第十段，故云校量布施功德缘品第十。</p><p style="line-height:1.5em">　　【尔时地藏菩萨摩诃萨，承佛威神，从座而起，胡跪合掌。】</p><p style="line-height:1.5em">　　此下分两大段，初地藏请校布施福德，次如来对众校量布施利益。这是经家叙仪。</p><p style="line-height:1.5em">　　【白佛言：「世尊!我观业道众生，校量布施，有轻有重。有一生受福，有十生受福，有百生千生，受大福利者。是事云何?唯愿世尊!为我说之。」】</p><p style="line-height:1.5em">　　这是地藏有疑，而请示于世尊。业道者，业为善恶之业，道为通往之途，如作六度万行之白业，通往菩萨之道。作五戒十善之业，通人天之道。作杀盗淫等，五逆十恶之黑业，通往地狱饿鬼畜生之三途。现在说我观业道众生，是于善业中，明布施护福之事。布施有多种，而布施的方法，亦有种种的不同，故获福轻重亦有差别。地藏菩萨因为不明白所以然，故此请问世尊。或问地藏实不知耶?以菩萨地位来讲可以这样说。不过地藏以法身大土应化娑婆，誓愿度脱一切罪苦众生，则无事不知，无事不晓。但为众生实信不疑，因信生解，因解起行，故须世尊金口所宣。况且地藏处菩萨地，以事论事，则地藏实不知也。如杂藏经云：「有一人于波罗提木叉寺，得一庵罗树花，其色如金。是人得好花，欲为首饰。即自维念：此头无常，坏时狐狗食啖，粪土同流，何用严饰。即持入佛塔，见佛像相好，心生念言：此是释迦牟尼佛像相好。续念佛功德，佛是一切智人，大慈大悲，十力四无所畏等功德。念已，心热毛竖，即以花上佛。上佛已，念言：虽闻佛说：一华供养，必得大报，不知齐限多少?即出见劝化道人，问言：以一花散佛，得几许福德?答言：我厌世苦舍五欲，出家受戒而已，不读经书。如此深事，我不能知，当问读经聪明者。即往问读经道人，答言：我如画师，随所闻见，无有天眼神通，不能知见善恶果报。即示往问坐禅道人。并云：坐禅道人，上座是六通罗汉，必知此事。即便往问：念佛功德，心热毛竖，以一花散佛，得几许福德?阿罗汉即为观之：舍此身已，次第受天上人中福德，一世至千万亿世，从一大劫乃至八万大劫，福犹不尽。过是以往，不能复知。阿罗汉自以众所推举，一花果报，云何不知。即语此人小住。语已，遣化身至兜率天上，诣弥勒所，具称贤者所说，表之弥勒，得几许果报?弥勒答言：不能知。正使恒河沙等，一生补处菩萨，尚不能知，况我一身。所以者何?佛有无量功德，福田甚良，于中种种果报无尽。待我将来成佛，乃能知之。」弥勒以一生补处菩萨的智慧，对一华功德，尚且不能知其详尽，要待将来成佛才能尽知，则地藏以不知而疑问，实不知也。</p><p style="line-height:1.5em">　　【尔时佛告地藏菩萨：「吾今于忉利天宫，一切众会，说阎浮提，布施校量，功德轻重，汝当谛听，吾为汝说。」】</p><p style="line-height:1.5em">　　此下如来当众校量布施功德，这是诫令谛听许为宣说。科注云：「此正答在问处，以阎浮提人，能行布施者，必报生天上，故于天宫众前，说布施功德轻重。」</p><p style="line-height:1.5em">　　【地藏白佛言：「我疑是事，愿乐欲闻。」】</p><p style="line-height:1.5em">　　这是地藏因疑欲闻也。地藏菩萨因见阎浮提人所作布施，获报轻重不等，心中不解，故说我疑是事。今蒙如来，许为解说阎浮提布施校量功德轻重，故说愿乐欲闻。</p><p style="line-height:1.5em">　　【佛告地藏菩萨：「南阎浮提，有诸国王，宰辅大臣，大长者，大刹利，大婆罗门等。】</p><p style="line-height:1.5em">　　这是叙述能布施之主。国王，印统摄人伦于某一区域的邦国之主。宰辅，即是宰官，自卿相以至百僚，从县牧以至三台，各有所典，故曰宰官。宰者，有所主宰也，辅者辅佐也。辅佐国王，覆育群黎，故曰宰辅。或者说：宰辅即是一人之下万人之上的宰相，故说宰辅大臣。长者，梵语疑叻贺钵底(Drhapati)心性平等，语实行敦，福德俱隆，资财并盈者，谓之长者。具有十德：一姓贵，二位高，三大富，四威猛，五智深，六年耆，七行净，八礼备，九上叹，十下归。为长者群之领袖，故说大长者。刹利，即刹帝利(Ksatriya)之略，系印度四姓之第二，译为田主，王种也。王种之最，故称大刹利。婆罗门，又云婆罗贺摩拏(Brahmana)，译净行，外意等。为印度四姓之第一，事奉大梵天王者。婆罗门人计于四姓中，最为尊胜与余三姓，不相为伍。故譬喻经云：「诸外人计梵王生四姓，口生婆罗门，臂生刹利，胁生毗舍(Vaisya商贾)，足生首陀(Sudra农民及奴)。」为婆罗门之统率者，故称大婆罗门。等者，居士等其他豪富也。智论云：「若有人布施，八持戒故，生刹利家。若著于智慧经书，而不恼众生，布施持戒。故生婆罗门家。」科注云：「居士者，小人而巨富，此由前布施，今感富贵报也。」</p><p style="line-height:1.5em">　　【若遇最下贫穷，乃至癃残喑哑、聋痴无目，如是种种，不完具者。】</p><p style="line-height:1.5em">　　这是所施的悲田。最下贫穷，是举人中最卑劣者。这些人所以得此卑劣之身，而处贫穷困苦之境，就是前世不肯施舍与人，或阻止人家布施所感的果报。是以处豪富之境，固宜植德业，处卑劣之境，尤宜广种福田。冀尽苦于今世，报福于来生也。故科注引大爱道经云：「有财不施，世世爱贫。以前世或许施贫者，令他欢喜，后悔不与，故招最下贫穷之报。」癃残喑哑等，都是病状。年老腰肢弯曲，背舂凸起，叫做癃病。或者膀胱不利，小便不通，叫做癃闷。五官四肢不完整，或有而不能举动运用，叫做残疾。口不能说话，叫做喑哑。耳朵听不见音声，叫做耳聋。或者愚眛无知，叫做聋虫。愚蠢毫无思想头脑，叫做痴呆。或癫狂而无理性，叫做痴狂生。而举止迟钝，昏瞆呆笨，毫无意识的人，叫做白痴。眼晴失明，不能见物，叫做无目。下劣根残以及其他缺憾者，种类繁多，不胜枚举，故说如是种种不完具者。这些可怜人，虽则是由于往昔与施相违，得此果报，但能施之人，见此悲田，亦应等心而施，方得胜益。科注云：「此由前乞者来，面目颦蹙，恶口骂詈，或时鞭扑。法苑珠林云：『或许施贫者，令他欢喜，后悔不与，招苦转多。或自无施，见他行施，不能随喜，反生毁咨，令他不施。或家中财物，妻子共感，多少有分，非独感得，于中独吝，遍用有过，不肯惠施。障人修福，恶深罪重。』，故感此报也。」</p><p style="line-height:1.5em">　　【是大国王等，欲布施时，若能具大慈悲，下心含笑，亲手遍布施，或使人施，软言慰喻。是国王等，所获福利，如布施百恒河沙佛功德之利。】</p><p style="line-height:1.5em">　　这是明能施之主，慈悲惠施获益殊胜也。是国王等，是指能施之主。慈能与乐，悲能拔苦，故行施时，能具大慈悲之心，尤为殊胜也。故长者施报经云：「不如有人，于十方世界，遍一切处行大慈悲，饶益众生，离诸分别，心无相故，所得果报，胜前果报。」大丈夫论云：『若菩萨但有悲愍心，便为具足，况与少物。菩萨悲心，念施无有财物，见人乞时，不忍言无。悲苦堕泪。设闻他苦，尚不能堪忍，况复眼见他苦恼，而不救济者，无有是处。有悲心者，见贫苦众生，无财可与，悲苦叹息，无可为喻。」优婆塞戒经云：「是故智者，自观余一抟食，自食则生，施他则死，犹应施与，况复多耶!」增一阿含亦云：「是故智者，闻此因缘，若有财物，应当布施，勿生悭吝。施时至心，自手奉与。施已欢喜，莫生悔心。能如是施，得大果报，无量无边。」科注云：「此能调心慈悲愍物，随所施为，皆成大善。若视相修福，内粗外细，唯成杂业矣。下心等，显慈悲实处。下心，则降尊贵而就卑劣。含笑，则示喜舍，而无吝情。地持云：『若施下流，不起轻想，』是也。亲手等。忘己富贵，愍人贫贱，而等施之。如佛告须达：应至心施，信心施，随时施，自手施，如法施。」布施贫穷，卑下众生，应当心无得色，口出温和之语而告之曰：汝今莫怖，莫再忧愁，应生欢喜心。须知汝今贫穷，是暂时性，将来时来运至，亦会富贵。如毗沙门天王，种种财宝，用之不尽。对受施者，说种种安慰动听的言辞，就叫做软言慰谕。行布施时，具大慈悲，等心而施，不见高下，无分别意，故所获福利，如布施百恒河沙佛功德之利。菩萨处胎经云：「行施作福业，不选择高下，此福圣所譬，最尊为第一。」维摩诘亦云：「若施主等心施一最下乞人，犹如如来福田之相。无所分别，等于大悲，不求果报，是则名曰具足法施。」</p><p style="line-height:1.5em">　　【何以故?缘是国王等，于是最贫贱辈，及不完具者，发大慈心。是故福利，有如此报。百千生中，常得七宝具足，何况衣食受用。】</p><p style="line-height:1.5em">　　这是转释得胜报的所以然。初从何以故下，明所施如法。何以故，是征询的辞句，即是说为什么缘故，施是等最下贱之人，即得如布施百恒河沙诸佛功德之利?缘是下，就是答出所以然。缘因这些国王等，对于那些最贫贱等，及诸根不完具辈，发大慈心，与一切众生乐，无高下想，平等普施。行布施时，虽则无高下想，平等普惠，但于贫乏之人，比较亟须救济，故应尽量满足贫困之辈，则功德尤为殊胜，所谓济人须济急时无。所以菩萨地持经云：「菩萨不以恶智而行布施，常以善智而修施业。智慧施者，菩萨自量财物多少，随其所宜，而行惠施。见来求者，作是念言：彼来求者有二种人，一者富乐，非是贫下，亦非孤独无有依怙。二者，贫苦孤茕下贱无所依怙。作是念言：若我财多，当令具足。若财少者，先当周给与彼贫苦下贱无依怙者。」次从是故下，显得报殊胜。由于大慈心故，偏缘苦恼众生，乃是济人须济急的至意，所以得福德多。既是百千生中，尊贵的七宝，尚且具足，何况寻常衣食受用呢。法苑珠林云：「能施之人，有智愚之别，所施之境，有悲敬之殊，悲是贫苦，敬是三宝。悲是田劣而心胜，敬是田胜而心劣。若取心胜施佛，则不如施贫。故像法决疑经云：『有诸众生，见他聚集，作诸福业。但求名闻，倾家财物，以用布施。及见贫穷孤独，呵骂驱出，不济一毫。如此众生，名为颠倒作善，痴狂祸福，名为不正作福。如此人等，甚可怜愍。用财甚多，获福甚少。善男子!我于一时告诸大众：若人于阿僧祇身供养十方诸佛，并诸菩萨，及声闻众，不如有施畜生一口饮食，其福胜彼百千万倍，无量无边。乃至施于饿狗蚁子等，悲田最胜。』」今既怜愍之心。生于悲田，自然报施之福，获乎后世矣。</p><p style="line-height:1.5em">　　【复次地藏!若未来世，有诸国王，至婆罗门等，遇佛塔寺，或佛形像，乃至菩萨声闻辟支佛像，躬自营办，供养布施。是国王等，当得三劫为帝释身，受胜妙乐。】</p><p style="line-height:1.5em">　　这是明布施供养圣像，所得福报。国王等，是能布施之人，佛塔寺等，是所布施之福田。塔者，又作塔婆，偷婆等，梵音正云宰堵波(Stupa)高积土石，以藏遗骨者，译为聚，高显、坟、灵庙等。别有所谓支提(Caitya)，谓不藏身骨者。故僧祇律谓有舍利名塔婆，无舍利曰支提。寺者，梵语毗诃罗(Vihara)即僧伽蓝(Samgharama)之别称。寺中奉佛安僧，为众生良福田，故躬自营办种种供具，供养布施，获殊妙之胜报。毗婆沙论云：「若人起大塔，如来生处转*轮处。若人取小石为塔，其福等前。大塔所为尊故。若为如来起大塔，或起小塔，以所为同，故其福无量。」无上依经云：「佛告阿难：如满四天下，四果圣人，及辟支佛，如甘蔗林竹，荻麻田等。若有一人尽寿供养，四事具足，及入涅槃后，悉起大塔，供养燃灯烧香衣服幢幡等。阿难!于意云何?是人功德多否?阿难言：甚多!世尊。阿难且置!又如帝释天宫住处，有大飞阁，名常胜殿，种种宝装，各八万四千。若有清信男子女人，造作如是，常胜宝殿，百千拘胝，施与四方众僧。若复有人，如来般涅槃后，取舍利如芥子大，造塔如摩诃罗子大，戴刹如针大，露盘如枣叶大，造佛形像如麦子大，此功德胜前所说百分不及一，千万亿分，乃至阿僧祇数分，所不能及。何以故?如来无量功德故。纵碎娑婆世界，末为微尘，以此次第，悉是四沙门果，及辟支佛。若有清信男女，尽形供养，及以灭后，起塔供养，亦不如取舍利如芥子大，乃至造像如麦子大，此功德胜前所说百分千万亿分，不及一分，乃至算教譬喻所不能及。」故僧祇律偈云：「真金百千担，持用行布施，不如一泥团，敬心治佛塔。人等百千金，持用行布施，不如一善心，恭敬礼佛塔。百千车真金，持用行布施，不如一善心，香华供养塔。」譬喻经亦云：「昔有母子三人，常作三事：一作大船，置于河中，以渡百姓。二于都市，造立好井，以供万民。三于四门，各作圊厕，给人便利。缘是功德，命终之后，皆生天上，受福自然。下生人中，富贵长寿。所生之处，不经三途。设此微福，尚获果报，巍巍无量，何况有人，广修功德，造立塔寺，分檀布施，作诸福业，百千万倍，复胜于此，不可计量。」是国王等下，显所施之福，报得三劫为帝释身，受胜妙乐。帝释梵名释迦、提桓、因陀罗(Sakya-Devanam-Indra)，略称释提桓因，译为能天帝，今梵汉混合，反转而称帝释，为忉利天之主，居须弥山顶喜见城，统领其他四方八面之三十二天。由修五戒十善，供养父母师僧，布施贫苦大众，得生忉利天为帝释天主。如中阿含经云;「时有异比丘，来诣佛所，稽首佛足，退住一面，白佛言：世尊!何因缘名释提桓因?佛告比丘：释提桓因，本为人时，行于布施，沙门、婆罗门，贫穷困苦，施以饮食钱财灯明等，以堪能做，名释提桓因。复何因缘，名富兰陀罗?告曰：彼本为人时，数数行施，衣被饮食，乃至灯明，故名富兰陀罗。复何因缘故，名娑婆婆?告曰：本为人时，以婆诜私衣，布施供养，故名娑婆婆。」三劫为帝释身，是指三小劫而言。起世经云：「三十三天，常以月之八日、十四日、十五日、于其宫内，一切彩女，入此园中，令与三十三天众，合杂娆戏，不生障隔，恣其欢娱。受天五欲，具足功德，游行受乐。」正法念处经云：「三十三天，受五欲乐，喻如金轮王，所受之乐，比于天乐，十六分中，不及一分。」故说受胜妙乐。</p><p style="line-height:1.5em">　　【若能以此，布施福利，回向法界;是大国王等，于十劫中，常为大梵天王。】</p><p style="line-height:1.5em">　　这是叙说倘能将所施之福回向法界，则感得十劫为大梵王。凡修菩萨道者，必须回向。所言回向，迥者回转，向者趣向，回转自己所修之功德，而趣向于所期，谓之回向。期施自己所修之功德，而利于一切众生，谓之众生回向。以已所修之功德，而期于自他皆成佛道，谓菩提回向。以自己所修之功德，而趣求无为涅槃，谓之实际回向。如一抟饭，己食求己饱，可免于死，二人食虽则不饱，亦可免于死，故自不食，而施于他，则功德大。又如谷种一升，存之在仓，虽经时久，仍是一升，播之在田，既经时久，展转相播，则收获无量。回向如播谷在田，故利益大。止观云：「众生无善，我以善施，施众生已，正向菩提，如回声入角，响闻则远，回向为大利。」梵说达磨驮都(Dharmadhatu)，释为法界。今云以此布施福利，回向法界者，有事理之别。就事，即是回施十法界一切众生。约理，即是回向实际理地。是大国王等，是能施之人。由于布施善不善，贪著不贪著，回向不回向的差别，故施事虽同，而获报各异。十劫为大梵王，是由布施回向所得的果报。这里所说的劫，是指中劫。如立世阿毗昙云：「云何二十小劫亦名一劫?如梵众天二十小劫是其寿量。云何四十小劫亦名一劫?如梵辅天寿量四十小劫。云何六十小劫亦名一劫?如大梵天寿量六十劫。」又云：「色界寿命者，即用劫为量。初梵众天寿命半劫，梵福楼天(梵辅天)寿一劫，大梵天寿一劫半。」法苑珠林云：「今言初禅第一梵众天寿命半劫者，当知据彼一别劫中半劫二十中劫而言。第二梵辅天寿命一劫者，所谓据彼一别劫四十中劫为语。第三大梵天寿命一劫半者，常知据彼一别劫半六十中劫而说。」缘是布施回向功德于十中劫中，展转于大梵天，享梵福乐。中阿含经明四梵福云：「若有信人，能起偷婆者，是初受梵天福。若有补治故寺者，是第二梵福。若有能和合圣众者，是第三梵福。若佛初转*轮，诸天世人劝请者，是第四梵福。比丘白言：梵天之福，竟为多少?佛言：阎浮里地众生所有功德，如是展转行，从四天下至他化自在天之福，不如一梵天之福。」以布施福利，回向法界，于十中劫中，常为大梵天王，故知较前三劫为帝释身，则又胜倍倍矣。</p><p style="line-height:1.5em">　　【复次地藏!若未来世，有诸国王，至婆罗门等，遇先佛塔庙，或至经像，毁坏破落，乃能发心修补。】</p><p style="line-height:1.5em">　　此是自己发心补修经像。修补塔庙经像，简非新造。先佛，是过去诸佛，或诸菩萨等，若果遇到过去佛菩萨塔寺，圣像经卷，有损坏破落的，而发心修补，所获福利，无量无边。正法念经云：「若有众生，识于福田，见有佛塔，风雨所坏，若僧房舍。以福德心，涂饰治补，复教他人，令治故塔，命终生白身天。其身鲜白，入珊瑚林，与诸天女，五欲自娱，业尽还退。若生人中，其身鲜白。」故付法藏经云：「过去九十一劫，毗婆尸佛，入涅槃后，四部弟子起七宝塔。时彼塔中，有佛形像，面上金色，少处缺坏。有一贫女，游行乞俤，得一金珠，见像面坏，欲补像面。迦叶尔时，作锻金师，女即持往，倩令修造。金师闻福，欢喜为治，用补像面。因共立愿：愿我二人，常为夫妇，身真金色，常受胜乐。从是以来，九十一劫，身真金色，生人天中，快乐无极。最后托生，第七梵天。」百缘经云：「佛在世时，迦毗罗城中，有一长者，财宝无量。其妇生一儿，端正殊妙，见者敬仰。渐大见佛，得阿罗汉果。尔时世尊，告诸比丘：乃往过去九十一劫，有毗婆尸佛，入涅槃后，有王名槃头末帝，收取舍利造四宝塔，而供养之。其后小毁，有童子入塔，见此破处，和颜悦色，集唤众人，共涂治塔，发愿而去。缘是功德，九十一劫，不堕地狱、畜生、饿鬼、天上人中，受乐无极。常为天人，所见敬仰，乃至今值于我，为诸人所见敬仰，出家得道。」华手经亦云：「若见塔庙毁坏，当加修治，若泥若块，乃至一砖，终不退转无上菩提。」</p><p style="line-height:1.5em">　　【是国王等;或自营办，或劝他人，乃至百千人等，布施结缘。是国王等，百千生中，常为转轮王身。如是他人，同布施者，百千生中，常为小国王身。】</p><p style="line-height:1.5em">　　这是叙说若自营为，或劝他人布施，若自若他，均于百千生中感得为王。自营办是自为，劝他人是教他，所谓善业上行，德风下偃，君民同心，共修众善，故得自他于千生中，感报为王。国王创化，故百千生中常为转轮王身。臣民下效，所以亦百千生中常为轮王领下一邦国之主的粟散王。菩萨本行经云：「昔佛在世时，告五百阿罗汉：汝等各说前世宿行，所作功德，今得值我，得道因缘。时有阿罗汉，名婆竭多梨，即从座起，白佛言：世尊!我念过去无央数劫，有佛出世，号曰定光，入涅槃后，分布舍利，起塔供养。法欲末时，有一贫人，无方自济，卖薪为业。向泽采薪，遥见泽中有一塔寺，甚为巍巍。即到塔边，瞻睹形像，欢喜作礼。唯见狐狼飞鸟走兽，止宿之处。草木荆棘不净满中，迥绝无人复无行迹，无供养者。贫人睹见，心中怆然!而不晓知，如来神德，但以欢喜，诛伐草木，扫除不净。扫讫欢喜，绕之八匝，作礼而去。缘此功德，命终之后，生光音天，众宝宫殿，光明晃煜。于诸天中，巍巍最胜，不可计量。尽其天寿，而后复百返作转轮王，七宝自然，王四天下。后复寿尽，常生国王，大姓长者家，财富无量，颜容端正，殊妙无双。人见欢喜，无不爱敬。欲行之时，道路自净，虚空之中，雨散众华。婆竭多言：昔贫人者，今我身是。由昔扫塔，生处自然。一阿僧祇九十劫中，不堕恶道，天上人间，富贵尊荣。封受自然，快乐无极。今最后身，值释迦佛，舍家出家，得阿罗汉。三明六通具八解脱。若有人能于佛法僧，所作微善，如毛发许，所生之处，受报宏大，无有穷尽。」杂宝藏经云：「昔舍卫国中，有一长者，造立塔寺，后时命终，生忉利天。其妇昼夜，追忆夫故，愁忧苦恼。以忆夫故，常扫治夫所进塔寺。夫下观见，即来妇所，问讯安慰，而语之言：汝忆我大忧愁耶?妇即语言：汝为是谁语?夫寻答言：我是汝夫，以作塔寺功德因缘，得生天上。见汝忆我修治塔寺，故来汝所。妇言：近我。夫则答言：人身臭秽，不可复近。汝复欲得为我妻者，勤供佛僧，修扫塔寺，愿生我天。若得生天，我必当还以汝为妻。妇用夫语，作诸功德，发愿生天。其后命终，得生天上，还为夫妇。夫妇相将，来至佛所。佛为说法，夫妇并得须陀洹果。既得果已，还归天上。」譬偷经亦云：「佛涅槃后，阿育王国，有一迦罗越，福德自然，世间希有。意有所须，应念即至。舍宅楼阁，七宝所成。家中妇女，端正少双。昼夜娱乐，快乐无极。其人信心，每常供养二万余僧。阿育王闻见已，即诣寺问上座阿罗汉言：此迦罗越，宿植何福?所须自然，应念即至?上座答王：乃往过去九十一劫，毗婆尸佛入涅槃后，此迦罗越，尔时与其余四人，其造佛塔，用心遍殷。造塔成已，复以七宝，及取鲜花，上塔顶上，四面散下，而以供养。发誓愿言：使我世世，食福自然，常不断绝。缘是功德，从是以来九十一劫，不堕恶道。天上人中，食福自然，快乐无极。」</p><p style="line-height:1.5em">　　【更能于塔庙前，发回向心。如是国王，乃及诸人，尽成佛道。以此果报无量无边。】</p><p style="line-height:1.5em">　　这是叙说倘将施福回向，则尽成佛道。捐资修建佛塔寺，皆属事施，只可报感人天，故须回向实际理地，方可完成佛道。如传灯录达摩章云：「师航海直达广州，广州刺史萧昂具主礼迎接，奏闻武帝。帝览奏，遣使赍诏迎请。十月一日至金陵。帝问曰：『朕即位以来，造寺写经度僧，不可胜记，有何功德?』师曰：『并无功德。』帝曰：『何以无功德?』师曰：『此但人天小果，有漏之因，如影随形，虽有非实。』帝曰：『如何是真功德?』答曰：『净智妙圆，体自空寂，如是功德，不可世求。』」</p><p style="line-height:1.5em">　　【复次地藏!未来世中有诸国王，及婆罗门等，见诸老病，及生产妇女。若一念间，具大慈心，布施医药，饮食卧具，使令安乐。】</p><p style="line-height:1.5em">　　此下是施老病产妇福，国王等是能施人，老病等是所施者，若一念下，是修布施之因。无常经云：「佛告诸苾刍：有三种法，于诸世间，是不可乐，是不光泽，是不可念，是不称念。何者为三?谓老病死。若老病死，世间无者，如来应正等觉不出于世。由此三事，如来应正等觉，出现于世，为诸众生，说所证法，及调伏事。」佛说五王经云：「何谓老苦?父母养育，至年长大，自用强健，担轻负重，不自裁量……。渐至年老，头白齿落，目视昏缒，耳听不聪，盛去衰至，皮缓面皱，百节疼痛，行步苦极，坐起呻吟，忧悲心恼，识神转灭，便旋即忘，命日促尽，言之流涕。坐起须人，此是苦否?答曰大苦。何谓病苦?人有四大，和合而成，一大不调，百一病生，四大不调，四百四病，同时俱作。地大不调，举身沉重，水不大调，举身[月+逢]肿，火大不调，举身蒸热，风大不调，举身掘强。百节苦痛，犹被杖楚。四大进退，手足不任。气力虚竭，坐起须人。口燥唇焦，筋断鼻拆，目不见色，耳不闻音，不净流出，身卧其上，心怀苦恼，言辄悲哀。六亲在侧，昼夜看视，初不休息。肴饶美食，入口皆苦。此是苦否?答言：实是大苦。」一切功德庄严王经云：「善男子，譬如妇人，身怀重孕，乃至十月，时此妇人加诸病苦，支节酸疼，犹如刀解，不能饮食，欲产之时，受大剧苦。」是以老病以及产妇，亟须援助，故布施福利，最为宏大。况且老态龙钟，亦病状之一，产妇临产，支节痛楚，犹如刀解，受大剧苦，亦是病状之一。尤其在贫病交逼的人，尤须救济，故佛说八福田中，看病为第一福田。大丈夫论云：「菩萨悲心，极以深大，遍一切众生，无有见者。以财施法施无畏施，悉得知见，一切众生身者，无不是病，无有知者。以三事故，知其有病。何者为三?饮食、衣服、汤药，即是病相。菩萨悲心，以三事得显。何者为三?即是财、法、无畏也。菩萨与一切众生来作乐，为灭一切众生苦故舍身救之。菩萨不求果报，视如刍草。菩萨大悲，作种种方便，犹如乳聚。以血施人，易于世人以水用施。如菩萨昔日，五处出血，施诸夜叉鬼，踊跃欢喜，无可为喻。」科注云：「老病产妇，最是悲田植福处。老则根熟气喘，饮食须人，老而无子，目为独夫，西天邠坻首给，东土文王先哀，以其无归也。病则百骸酸痛，一命丝悬，若无奉事，待毙奚辞。故我佛诲敕，看病为第一福田。在世之时，自亦巡僧寮看病，以其可怜也。产妇初行分娩，恶露盈身，若不时施饮食，母子相与俱亡，以其极苦也。故此三类，尤仁人所应动心而周给者也。」又云：「于此具大慈心者，约与乐边论，以乐是一切众生所爱重故。然既遇悲田，应生大悲，何言大慈?如大论云：『若说慈，则说悲喜舍。』又慈是真无量，慈为如王，余如人民。所以者何?先以慈心，欲令众生得乐。见有不得乐者，故生悲心。以慈能具悲，故言大。既言一念，即同体慈也。医药等，民生四事，日用急须。病者非药饵莫疗。身命，非饮食不立。卧具，衾幞綩綖之类，尤是老病产妇之要物。衣服，该卧具中。如是布施，方便身安心乐。故大论云：「若人饥渴，给足饮食，感恩则深。佛说施远行人，远来人，病人，看病人，风寒众难时施，是为时施。病者施药，饿渴与饮食，起少病业因缘。故得两腋下满相，最上味相，好衣服卧具。金银珍宝施，故得金色身相，薄皮相。』故知如来相业，咸从施得也。」</p><p style="line-height:1.5em">　　【如是福利，最不思议，一百劫中，常为净居天主，二百劫中，常为六欲天主，毕竟成佛，永不堕恶道，乃至百千生中，耳不闻苦声。】</p><p style="line-height:1.5em">　　这是布施获果。净居天，即色界第四禅以外的五净居天，为证不还果的圣者所居住的地方。这些圣者虽然都是证得不还果，但由于所修的功行有深浅不同，故所居住的地方亦有差别，而寿的修短亦各异。第一无烦天，寿一千大劫，无一切烦杂故。第二无热天，寿二千大劫，无一切热恼故。第三善见天，寿四千大劫，能见一切胜法故。第四善现天，寿八千大劫，能现一切胜法故。第五色究竟天，寿壹万六千大劫，能得最胜色故。这里所说的文义，净居天与六欲天似是倒置，应该说：二百劫中，常为六欲天主，一百劫中，常为净居天主，毕竟成佛，才合次序。净居天既是三果圣人所居之处，当然不会证了果又再降生六欲天享受五欲乐的，况为净居天主，即是色究竟天，只有寻求超出三界之方，绝对无倒退下生六欲天者。色究竟天寿既是一万六千大劫，这里所说「一百劫中」常为净居天主，或者是说「一百返中」，或者是「一百万劫中」，才比较说得过去。六欲天是欲界的六重天：1、四王天，有持国、广目、增长、多闻四王，故名四王天。2、忉利天，译为三十三天。帝释天为中央，四方各有八天，故从天数而名卅三天。3、夜摩天，译为时分。彼天中时时唱快哉，故名。4、兜率天，译为喜足，于五欲之乐生喜足之心，故名。5、乐变化天，于五欲之境自乐变化，故名。6、他化自在天，于五欲之境，使他自在变化，故名。此中四王在须弥山腰，忉利天，在须弥山顶，谓之地居天。夜摩天以上四天，均住在空中，故谓之空居天。现在所说二百劫中常为六欲天主，是指他化自在天。他化自在天寿一万六千岁，人间一千六百年为其一日一夜，彼天之寿，等于人间九百二十一亿六百万年。这里所说的「二百劫」是以小劫计。正法念处经云：「若见病困，余命未尽，施其浆饮或施其财，以续彼命。命终生深水天，如帝释快乐。从天命终，不堕三途，得受人身。从生至生，不遭病苦，无有恼乱。」行布施时，若一念间具大慈心，便是成佛正因，故先生欲色二天，以报世乐。施福终极，毕究成佛，成就最不思议事。科注云：「问：同一慈心行施，何乃感报迥别耶?答：行施之时，慈有胜不胜，心有净不净，故感欲色二界不同，寿命长短有异。如大论云：『未离欲布施，生人中富贵，及六欲天中。若离欲心布施，生梵世天上，乃至广果。若离色心布施，生无色天中。离三界布施，为涅槃故，得声闻道。布施时，厌恶愦闹，好乐闲静，得辟支佛，布施时，起大悲心，欲度一切，第一甚深毕竟清净智慧，得成佛道。诸佛法不可思议，随众生应度者，作如是说。』然千山势止岳边，万派声消海上，正意在毕竟成佛耳。而于行施未成佛间，永不堕三恶道，常在人天受福。于百千岁中，耳尚不闻苦声，况乎身历恶道。」「毕竟成佛」四字，似应殿在最后，永不堕恶道等句，似应排在前头。因此具大慈心布施福利，最不思议，布施之后，或未为六欲天主，或天福享尽之后，即为净居天主，在未成佛之前，不但永远不堕恶道，即使百千生中，耳亦不闻苦痛之声，最终目的，毕竟成彿。故弥勒所问本愿经云：「佛语阿难：我本求道时，勤苦无数，乃得成佛，其事非一。佛言：阿难!乃往过世，时有太子，号曰所现，端正姝好。从园观出，道见一人，得病困笃。见已，有哀伤之心。问于病人：以何等药，得疗卿病?病者答曰：唯王身血，得疗我病。尔时太子，即以利刀，刺身出血，以与病者。至心施与，意无悔恨。尔时太子者，即我身是。四大海水，尚可斗量，我身施血，不可称限。又往过世，有王太子，号曰莲华王，端正姝好。从园观出，道见一人，身体病癞。见已哀念，问于病者：以得何药，疗于汝病?病者答曰：得王身髓，以涂我身，其病乃愈。是时太子，即破身骨，以得其髓，持与病者。欢喜惠施，心无悔恨。尔时太子者，即我身是。四大海水，尚可斗量，身体布施，不可称计。又往去世有王，号曰月明，端正姝好。从宫而出，道见盲者，贫穷饥饿，随道乞食。往趣王所，尔时月明王，见此盲人，哀之泪出，谓于盲者：有何等药，能疗卿病?盲者答曰：唯得王眼，能愈我病，眼乃得视。是时月明王，自取两眼，以施盲者。其心清然，无一悔意。尔时月明王者，即我是身。须弥之山，尚可称知斤两，我眼布施不可称计。」</p><p style="line-height:1.5em">　　【复次地藏!若未来世中，有诸国王，及婆罗门等，能作如是布施，获福无量。更能回向，不问多少，毕竟成佛。何况释梵转轮之报。】</p><p style="line-height:1.5em">　　此下二段是结示施福回向毕竟成佛，这是回施获报。在这段文中复分为二节：初叙布施获福。次从更能回向下，结前所叙回向的胜益。能作如是布施等的「能作」二字，犹言布施之业，不可不作，作则获福无量，不作则依然故我。故贤愚经云：「长者须达，共舍利弗往图精舍，须达手自捉绳一头，时舍利弗自捉一头，共经精舍。时舍利弗，欣然含笑。须达问言：尊人何笑?答言：汝始于此经地，六欲天中宫殿已成。即借道眼，须达悉见六欲天中，严净宫殿。问舍利弗：是六欲天，何处最乐?舍利弗言：下三天中，色欲深厚，上二天中，憍逸自恣，第四天中，少欲知足，恒有一生补处菩萨，来生其中，法训不绝。须达言曰：我正当生第四天上。出言已竟，余宫悉灭，唯第四天，宫殿湛然。复更从绳。时舍利弗，惨然忧色。即问：尊者!何故忧色?答言：汝今见此地中蚁子否耶?对曰：已见。时舍利弗，语须达言：汝于过去毗婆尸佛，亦于此地，为彼世尊，起立精舍，而此蚁子，在此中生。如是尸弃佛，毗舍浮佛，拘留孙佛，拘那含牟尼佛，乃至迦叶佛，汝亦为佛于此地中起立精舍，而此蚁子，亦在中生。乃至今日九十一劫，受一种身，不得解脱。生死长远，唯福为要，不可不种。」布施若不回向，只为有漏之因，报感人天小果，犹在生死之中流转，不得解脱。布施之后，倘能将布施福利，回向法界众生，则不问所施多少，毕竟终成佛道。最高无上的佛果，尚且可以成就，何况帝释梵王，以及转轮圣王的人天小果，更加不难成就。故罪福报应经云：「贤者好布施，天人自持将，施一得万倍，安乐寿命长。今日施善人，其福不可量。皆当得佛道，度脱于十方。」</p><p style="line-height:1.5em">　　【是故地藏!普劝众生，当如是学。】</p><p style="line-height:1.5em">　　这是结示施福回向毕竟成佛的第二段文普劝众学也。佛说坚意经云：「佛告阿难：汝当广为诸比丘僧，比丘尼，优婆塞，优婆夷，白衣人民说之。并当广为说：布施种生死粮，其有斋日，施设饭食，请召四辈，高经贤者，沙门道人，施设高座，论讲佛经。烧香燃灯，光明达天，诸天喜笑，皆下虚空，侧耳来听，莫不欣然。其有破悭，布施为福，善神即下营救门户，攘祸灭怪，出与利会，利则而吉，终无怨恶。譬如种谷，随种而生。种善得福，种恶获殃。未有不种而获果实。当正尔心，福自归身。」是故佛敕地藏普劝众生，应当广学布施之行。</p><p style="line-height:1.5em">　　上明王臣施福校量竟。</p><p style="line-height:1.5em">　　【复次地藏!未来世中，若有善男子善女人，于佛法中，种少善根，毛发沙尘等许，所受福利，不可为喻。】</p><p style="line-height:1.5em">　　此下是叙善男女施福，此是初标佛法中的福利。科注云：「何故于佛法中种少福多?大论云：『虽有种种福田，佛为第一福田，以无量佛法具足，是故独说植于佛田。佛田能获无量果报，余者虽言无量，而有差降。』长阿含佛告究罗檀头婆罗门：『天及世间人，唯佛为最上，欲求大福者，当供养三佛。』」僧伽吒经云：「若三千大千世界满中胡麻，以此数转轮圣王。若有人布施如是轮王，不如布施一须陀洹。若施三千大千世界诸须陀洹所得功德，不如施一斯陀含。若施三千大千世界诸斯陀含，不如施一阿那含。若施三千大千世界诸阿那含，不如施一阿罗汉。若施三千大千世界诸阿罗汉，不如施一辟支佛。若施三千大千世界诸辟支佛，不如施一菩萨。若施三千大千世界诸菩萨，不如施一如来所起清净心。……尔时大众白佛言：世尊!一佛福德有几量耶?佛言：譬如大地微尘如恒河河沙等众生，悉作十地菩萨，如是一切十地菩萨所有功德，不如一佛福之力。」智论云：「佛田清净，拔爱等诸烦恼秽草。净戒为平地……能出生三乘涅槃果报。植种于此无上无比田者，其福无尽。」菩萨本行经云：「何谓施少而获大福者?如施虽少，欢喜恭敬，与不望报。施佛及辟支四沙门等，所施虽少，获报弘大，犹如良田，所种虽少，收实甚多。」涅槃经亦云：「若于佛法僧供养一香灯，乃至献一华，生不动佛国。」是故于佛法中，种少善根，如毛发许，所受福利，不可为喻。</p><p style="line-height:1.5em">　　【复次地藏!未来世中，若有善男子善女人，遇佛形像，菩萨形像，辟支佛形像，转轮王形像，布施供养。得无量福，常在人天，受胜妙乐。】</p><p style="line-height:1.5em">　　此下是校量佛法中福利，这是叙说布施供养圣像之福利。未来世下，是标能施之人。遇佛形像下，是所施之福田。布施供养，是修殊胜之因。得无量福下，是由布施胜因而获的微妙果报。科注云：「以佛菩萨等，教人出苦，是众生敬田。轮王虽生死未了，以其十善化世，兼有水土，乃黎民恩田。故布施供养，均得无量之福。大论云：『财为恶心因缘，常应自舍，何况施得大福，而不布施。悭为凶衰相，为之生忧畏，洗之以施水，则为生福利。』故得福无量也。常在人天等，正得福处。何故经文前后，必说人天受乐?准大论：以人中结使薄，天中智慧利，故二处易得道，余道不尔。复次言天，则摄一切天;言人，则摄一切地上生者。何以故?天上则天大，地上则人大，是故前后举人天也。一往则在人中天中受乐，究竟指菩提涅槃觉法寂灭之乐。故光明疏：以人表三十贤位，天表十地圣位，受第一义天之乐。大论云：『人修布施者，名闻满十方，智者所爱敬，入众无所畏，命终生天上，久必得涅槃。」』智论云：「若人布施修福，不好有为作业生活，则得生四天王处。若人布施加以供养父母伯叔兄弟，姊妹等无嗔无恨，不好诤讼，又不喜诤讼之人，得生忉利天，乃至他化自在天。」迦叶经云：「过去久远，阿僧祇劫，有佛出世，号曰光明。入涅槃后，有一国王子，名大精进，年始十六，婆罗门种，端正无比。有一比丘，于白毡上，画佛形像，持与精进。精进见像，心大欢喜，作如是言：如来形像妙好乃尔，况复佛身。愿我未来，亦得成就如是妙身。言已思念：我若在家，此身叵得。即启父母，求哀出家。父母答言：我今年老，唯汝一子，汝若出家，我等当死。子白父母：若不听我者，我从今日，不饮不食，不升床坐，亦不言说。作是誓已，一日不食，乃至六日。父母知识，八万四千诸婇女等，同时悲泣，礼大精进，寻听出家。既得出家，持像入山，取草为座，在画像前，结跏趺坐，一心谛观此画像不异如来。……经于日夜，成就五通，具足无量，得无碍辩。得普光三昧，具大光明。以净天眼，见于东方阿僧祇佛，以净天耳闻佛所说，悉能听受。满足七月，以智为食。一切诸天，散华供养。从山而出，来至村落，为人说法，二万众生发菩提心。无量阿僧祇人住于声闻缘觉功德。父母亲眷皆住不退无上菩提。佛告迦叶：昔大精进，今我身是。」</p><p style="line-height:1.5em">　　【若能回向法界，是人福利，不可为喻。】</p><p style="line-height:1.5em">　　这是叙说将布施供养圣像功德，回向法界众生，所得福利，更加不可为喻。所谓布施供养，是属于财施，回向法界，属于法施，所以功效较大。故智论云：「佛说施中，法施第一。何以故?财施有量，法施无量。财施欲界报，法施出三界报。财施不能断漏，法施消升彼岸。财施但感人天报，法施通感三乘果。财施愚智俱闲，法施唯局智人。财施唯能施者得福，法施通益能所。财施愚畜能受，法施唯局聪人。财施但益色身，法施能利心神。财施能增贪病，法施能除三毒。」科注云：「若不求名闻财利力势，但为学佛道，弘大慈悲心，度众生老病死苦，是名清净法施。若不尔者，为市易法。复次菩萨，知诸法实相，如涅槃不尽，福德入诸法实相故，而亦不尽，故福利不可为喻也。」</p><p style="line-height:1.5em">　　【复次地藏!未来世中，若有善男子善女人，遇大乘经典，或听闻一偈一句，发殷重心，赞叹恭敬，布施供养。是人获大果报，无量无边。】</p><p style="line-height:1.5em">　　这是供养大乘法宝，获福无量。科注云：「遇者，遘也，庆幸之语。以佛法难闻难遇，今此一旦遇之，如饿者之遇王膳，鼓腹而歌;旱苗之遇甘雨，勃然而兴，其乐为何如哉!」梵语摩诃衍那(Mahayana)，译为大乘。大者，对小之称，乘以运载为义。起信论云：「一体大，谓一切法真如平等，不增不减故。二相大，谓如来藏，具足无量性功德故。三用大，能生一切世出世间善因果故。一切诸佛，本所乘故。一切菩萨，皆乘此法，到如来地故。」法华譬喻品云：「若有众生，从佛世尊，闻法信受，勤修精进，求一切智、佛智、自然智、无师智、如来知见、力、无所畏。愍念安乐无量众生，利益天人，度脱一切，是名大乘。菩萨求此乘故，名摩诃萨。」十二门论云：「摩诃衍者，于二乘为上，故名大乘。诸佛最大，是乘能至，故名为大。诸佛大人乘是乘，故名为大。又能灭除众生大苦，兴大利益事，故名为大。又观世音、得大势、文殊师利、弥勒菩萨等，是诸大士之所乘，故名为大。又以此乘，能尽一切诸法边底，故名为大。又如般若经中，佛自说摩诃衍义，无量无边，以是因缘，故名为大。」大宝积经亦云：「诸佛如来，正真正觉，所行之道，彼兼名为大乘。名为上乘;名为妙乘;名为胜果，无上乘、无上上乘、无等乘、不恶乘、无等等乘。」所谓大乘经典，系佛为对大机众生而说六度万行之教法，如华严般若等，方等诸经，为大乘经典。遇大乘经典，或听闻一偈一句等，是说闻于最少者，只要发殷重心，恭敬赞叹，布施供养，自然获得无量无边广大福利，则知经义不可思议，果报亦不可思议也。涅槃经云：「若离四法，得涅槃者，无有是处。何等为四?一亲近善友，二专心听法，三系念思惟，四如法修行。以是善故，听法因缘，则得近于大般涅槃。何以故?开法眼故。世有三人，一者无目(譬凡夫人)二者一目(譬声闻人)，三者二目(譬诸菩萨)。言无目者，常不闻法。一目之人，虽暂闻法，其心不住。二目之人，专心听受，如闻而行。以听法故，得知世间如是三人。」迦叶经云：「三千大千界，珍宝满其中，以此用布施，所得功德少。若说一偈法，功德为甚多。三界诸乐具，尽持施一人，不如一偈施，功德为最胜。此功德胜彼，能离诸苦恼。若恒河沙界，珍宝满其中，以施诸如来，不如一法施。施宝虽福多，不及一法施。一偈福尚胜，况多难思议。」菩萨本行经云：「正使化无数亿计人成辟支佛，有人百岁四事供养，功德甚多;不如有人，以欢喜心，一四句偈，赞叹如来，功德无量。」普贤观经云：「若有昼夜六时礼十方佛，诵大乘经，思第一义，甚深空法，一弹指顷，除百万亿那由他恒河沙劫，生死之罪。」善恭敬经亦云：「佛告阿难：若从他闻，一四句偈，或抄、或写、书于竹帛，所有名字。于若干劫，取彼和尚阿阇黎等，荷担肩上，或时背负，或以顶戴，常负行者，复将一切音乐之具，供养是师。作如是事，尚自不能具报师恩。若当来世，于师和尚起不敬心，常说于过。我说愚痴，极受多苦，于当来世，必堕恶道。是故阿难，我教汝等，常行恭敬尊重之心，当得如是胜上之法。所谓爱重三宝甚深之法。」</p><p style="line-height:1.5em">　　【若能回向法界，其福不可为喻。】</p><p style="line-height:1.5em">　　倘能将幸遇大乘经典，或闻一偈一句，而发殷重恭敬赞叹之心，布施供养所得的福利，尽量回向法界一切有情，那末所获果报，更加不可限量，故说其福不可为喻。付法藏因缘传云：「是故智者宜当观察，无上胜法有大功德，微妙渊远不可思议。譬如估客，欲过大海，必乘船舫然后得度。一切众生亦复如是，欲出三界生死大海，必假法船，方得度脱。法为清凉，除烦恼热。法是妙药，能愈结病。法是众生真善知识，为大利益，济诸苦恼。何以故?一切众生，性无定相，随所染习，起善恶业。若有习近外道邪见，受其教诫，永即流转无有边际，是则不名善知识也。若有人能起信敬心，亲近贤圣听受妙法。由听斯法功德因缘，出欲淤泥，受最胜乐。是故此人名善知识，宜应勤心，习近供养，必能令人离三恶苦。……昔有婆罗门，持人髑髅，其数甚多，诣华氏城遍行炫卖，经历多时，都无买者。便极嗔恚，高声唱言：此城中人，若不就我买髑髅者，吾当相为作恶名闻，言汝诸人，愚痴闇钝。尔时城中诸优婆塞，闻是语已，畏其毁谤，便持钱物，至彼买之。即以铜筋贯穿其耳。若彻之者，便与多价，其半彻者，与价渐少。都不通者，全不与直。时婆罗门，问优婆塞：我此髑髅皆悉无异，何故价直而有差别?优婆塞言：如前髑髅有通彻者，斯人生时听受经法，智慧高胜，贵其若此，相与多价。其半彻者，虽听法，未善分别，以是因缘，与汝少直。全不通者，此人往昔都不听法，吾以是故，不相与直。时优婆塞持此髑髅，往至城外，起塔供养，命终皆得生于天中。以是因缘，当知妙法有大功德，能建立人。何以故?此优婆塞，以听法人髑髅起塔，尚生天上，况能至心听受斯法。供养恭敬持经人者，此之福报，甚难穷尽，未来必当成无上道。是故诸有欲得无上安隐快乐，为化众生，作大饶益，皆应受持如斯胜法。」</p><p style="line-height:1.5em">　　【复次地藏!若未来世中，有善男子善女人，遇佛塔寺、大乘经典。新者，布施供养，瞻礼赞叹，恭敬合掌。若遇故者，或毁坏者，修补营理，或独发心，或劝多人同共发心。】</p><p style="line-height:1.5em">　　此下是施修经典之福，这是自他发心同共修福。大乘经典，是利益众生之无上法宝，故新者布施与人供养，令人瞻礼赞叹，恭敬合掌，依法修行，是名法布施。若遇损坏残缺者，即当修补治理，使经典完整，则众生智慧眼目不灭。故或独经营，或劝多人共同发心，俱得无量胜益。古人说：「或开闭箱箧，虫蠹朽烂，或挽脱漏伪，纸墨破裂。自不修理，不肯流传，未免得罪法宝，有违佛制。」窃以大乘法宝，为希世之珍，释尊累劫为一偈故，舍头目骨髓，犹尚不得。如集一切福德三昧经云：「过去久远阿僧祇劫有一仙人，名曰最胜，住山林中，具五神通。常行慈心。后作是念：非但慈心，能济众生，唯集多闻，能灭众生烦恼邪见，能生正见。念已，便诣城邑聚落，处处推求说法之师。时有天魔来语仙言：我今有佛所说一偈，汝今若能剥皮为纸，刺血为墨，折骨为笔，书写此偈，当为汝说。最胜仙人，闻已念言：我于无量百千劫中，常以无事，为他割截，受苦无量，都无利益。我今当舍不坚之身，易坚实法。欢喜踊跃，即以利刀剥皮为纸，刺血为墨，折骨为笔。合掌向天，请说佛偈。时魔见已，愁忧憔悴，即便隐去。仙人见已，作如是言：我今为法，不惜身命，剥皮为纸，刺血为墨，折骨为笔，为众生故，至诚不虚，余方世界，有大慈悲，能说法者，当现我前。作是语时，东方去此三十二刹有佛国土，名普无垢，其国有佛，号净名王，忽住其前，放大光明，照最胜身，苦痛即除，平复如故。佛即广为说集一切福德三昧。最胜闻法，得无碍辩。佛说法已，还没不现。最胜仙人得辩才已，为诸众生广说妙法，令无量众生住三乘道。」吾人生斯浇薄法末之世，幸遇上乘希世之宝，是以新者应当布施供养，毁坏者，或出资修补，或自营理，或自发心，或劝多人，续佛慧命，福利众生。</p><p style="line-height:1.5em">　　【如是等辈，三十生中，常为诸小国王，檀越之人，常为轮王，还以善法，教化诸小国王。】</p><p style="line-height:1.5em">　　这是自他获报也。如是等辈，是指遇佛塔寺大乘经典，新者布施供养，故者修补营理者。三十生中常为诸小国王，是修补供养布施大乘经典所感得之果报。四自侵经云：「能施与者，今世后世，长得安隐，为生死粮。世世豪贵，得致车乘，象马舍宅，金银财宝，不可称数，父母兄弟妻子知识皆蒙得安。有布施者，边人助喜，得福无量。况其施主，手自斟酌，后世所生，福随身报，若影随形，响之应声。」檀越，正音应云陀那钵底(Danapati)，译为施主。或谓檀即檀那，是布施度，由布施之功德，能越贫穷苦海，故名檀越。檀越之人。或者说即是发起布施之人，故感位较高而为轮王。轮王恒以十善法仙化导世人，故说还以善法教化诸小国王，盖诸小国王为轮王所统属故。五王经云：「昔有五国王，国界比近，共作善友，更相往来。其最大者，名曰普安，习菩萨行。余四小王，常习邪行。大王愍之，呼来上殿，共相娱乐，乃至七日。终日竟夜，七日已满，小王白大王言：国事甚多，请退还家。大王送之，出至道中，语诸小王：各说所乐。一王答曰：阳春三月，树木荣华，游戏原野。一王复答：愿我常作国王，鞍马服饰，官属人民，围绕左右，晃晃昱昱，捶钟鸣鼓，出入行来，路人倾目。一王又言：愿我妇儿，端正无双，其相娱乐，极情快意。一王复言：愿我父母常在，朋友兄弟妻子罗列，好衣美食，以恣身口，素琴青衣，共相娱乐。俱白大王：所乐何事?大王答言：我乐不生不死，不苦不恼，不饥不渴，不寒不暑，存亡自在。四王俱言：如此之乐，当有明师。大王答言：吾师号佛，近在祇洹精舍。诸王欢喜，同诣世尊。大王白佛言：今得为人，闇钝无智，但深著世乐，不知罪福，愿佛为弟子等，说其苦谛。佛言：卿等善听，当为说之。人生在世，众苦切身，略说八苦。……生、老、病、死、爱别离、求不得、怨憎会、忧悲恼。……于是五王及诸群臣会中数千万人，闻说苦谛，心开意悟，即得须陀洹道。今观宫殿，如视秽厕，无可乐者。即舍王位付弟，出家为道，修诸功德，日日不倦。」</p><p style="line-height:1.5em">　　【复次地藏!未来世中，若有善男子善女人，于佛法中，所种善根。或布施供养，或修补塔寺，或装理经典，乃至一毛一尘、一沙一渧。】</p><p style="line-height:1.5em">　　这是总结上文也，上文每言佛法僧中布施供养，皆获殊报者，因为奉侍余道，不能超出生死，非得涅槃之正因故。如佛说诸德福田经云：「天帝白佛：夫人种德，欲求景福，岂有良田，果报无限?种丝发之德本，获无量之福乎?唯愿天尊，敷扬惠训，令此愚蒙，福报无量。……佛告天帝：众僧之中，有五净德，名曰福田，供之得福，进可成佛。何谓为五?一者发心离欲，怀佩道故。二者毁其形好，应法服故。三者永割亲爱，无适莫故。四者委弃躯命，尊众善故。五者志求大乘，欲度人故。以此五德，名曰福田，为良为美，为无旱丧，供之得福，难为喻矣。……佛告天帝：复有七法，广施名曰福田，行者得福，即生梵天。何谓为七?一者兴立佛图僧房堂阁。二者园果浴池，树木清凉。三者常施医药疗救众病。四者作坚牢船济度人民。五者安设桥梁过度羸弱。六者近道作井，渴乏得饮。七者造作圊厕，施便利处。是为七事，得生梵天福。……佛告天帝：九十六种道，佛道最尊，九十六种法，佛法最真，九十六种僧，佛僧最正。所以者何?如来从阿僧祇劫，发愿诚谛，殒命积德，誓为众生。国城妻子，头目骨髓，以用布施，无恋爱之心。心若虚空，无所不覆。六度四等，众善普备。德慧成满，乃得为佛。身色紫金，相好无比。去来现在，无不照达。三界尊天，莫能及者。言信德重，震动天地。其有众生，发一敬心向如来者，胜获大千世界之珍宝矣。说三十七道品，十二部经，言皆至诚。开三乘教，各得奉行。闻者欢喜，乐作沙门，信佛行法，志尚清高。众僧之中，有四双八辈，十二贤者。舍世贪诤，导世开福，天人路通，众僧之由矣。是为最尊无上之道，诸佛菩萨，缘觉应真，皆从中出。教化一切，度脱群生。」若能布施供养圣像乃至修补塔寺，装理经典等，俱为于佛法中所种善根。科注云：「准大论：有三善根，无贪无嗔无痴。一切诸善法，皆从三善根生增长。今言善根因缘，供养之具。所谓华香灯明，及法供养，持戒诵经等，以善心供养，故名为善根。布施非即是福，但能破悭贪，开善法门。善根名为福，故不问毛尘沙谛，并取乎心。心大则大，心小则小。若心冥法界，即福虚空。」所谓一毛一尘，一沙一谛，是言于佛法中所种善根最微少者，只要信心纯净，则所得果报，不可思议也。如杂譬喻经云：「昔舍卫城外有人妇，清信戒行纯具。佛自至门乞食，妇以饭著佛钵中，却行作礼。佛言：种一生十，种十生百，种百生千，种千生万，种万生亿，得见谛道。其夫不信，默于后听佛祝愿。夫曰：翟昙沙门，言何过甚?施一钵饭，乃得尔福，复见谛道。佛言：卿从何来?答曰：从城中来。佛言：汝见尼拘陀树高几耶?答曰：高四五里。岁下数万斛实。又问：其核大小?答曰：大如芥子。佛言：汝语过甚!何有种一芥子乃高四五里，岁下数十万子。答曰：世人共见，其实如是。佛言：地是无知，其报力尚尔，何况人是有情，欢喜持一钵饭上佛，其福甚大，不可称量。夫妇二人，心开意解，应时即得须陀洹道。」智度论亦云：「昔佛在世时，佛与阿难，从舍婆提城，向婆罗门城。时婆罗城王属外道，闻佛欲来，即立制限：若与佛食，共佛语者，当罚金钱五百文。后佛来到，入城乞食，人皆闭门。佛与阿难空钵而出。见一老婢，持破瓦器，盛臭潘淀出门弃之。见佛相好，空钵而来，心念欲施。佛知其意，申钵从乞所弃潘淀。婢即净心，持来施佛。佛受施已，语阿难言：此婢因施，十五劫中，天上人间，受福快乐，不堕恶道。后得男身，出家学道，成辟支佛。当时佛边，有一婆罗门，闻佛此语，即语佛言：汝是净饭王之太子，何故为食而作妄语。是时佛即出舌覆面，上至发际，而语之言：汝颇见有如此舌人，而作妄语否?婆罗门言：若舌覆鼻，尚不妄语，何况覆面上至发际。即生信心，而白佛言：我今不解，少施报多。佛即告言：汝颇曾见希有事否?婆罗门言：我曾行见尼拘陀树，其荫遍覆五百乘车。佛即问言：树种大小?彼答言：大如芥子三分之一。佛复语言：谁当信汝。婆罗言：实尔，世尊。我眼见之，非妄语也。佛即语言：我见此女净心施佛，得大果报，亦如此树因少报多。时婆罗门，心开意解，向佛忏悔。佛为说法，得须陀洹。即时举手大唱声言：一切众人，甘露门开，如何不出。诸人闻已，皆送五百金钱与王，请佛供养，即破制限。王与群臣亦归依佛，佛为说法，悉获道果。以是因缘，如来所说无有虚妄。」</p><p style="line-height:1.5em">　　华手经云：「佛告舍利弗：菩萨有四法终不退转无上菩提，何等为四?一者若见塔庙毁坏，当加修治，若块若泥，乃至一砖。二者若于四衢道中，多人观处，起塔造像，为作念佛善福之缘。塔中画作若转*轮，及出家相，乃至双树入涅槃相。三者若见有比丘僧，二部诤讼，勤求方便，令其和合。四者若见佛法欲坏，能读诵说，乃至一偈令法不绝。为护法故，敬养法师，专心护法不惜身命。菩萨若成是四法者，世世当作转轮圣王，得大身力，如那罗延，舍四天下，而行出家，能得随意修四梵行，命终生天作大梵王。乃至究竟成无上道。是故智者，欲求佛道，当作是学。」</p><p style="line-height:1.5em">　　【如是善事，但能回向法界，是人功德，百千生中，受上妙乐。】</p><p style="line-height:1.5em">　　此下是叙述回向，言回向，有事理二种，这是理回向，故千生感报，受上妙乐。佛说杂藏经云：「目连见一天女，坐一莲华上，纵广百由旬。此华独妙殊于余者。所欲资生之具，宫殿饮食，随念欲得，尽从华出进止随身。目连问言：作何善行，受报如此?天女答言：迦叶佛灭度后，遗全舍利，诸弟子辈，建七宝塔，高广四十里。时我作女人，出见宝塔中，佛像相好，信敬情发，念佛功德。脱头上华奉献于像。以是因缘，故受报独妙如此。」科注云：「已此所修善事，虽有上中下之别。既回向法界，亦何间于大小。是以百千生中，修因不替，施福常存。资法身而五果皆常，益慧命而四德咸显。上妙法乐，受用靡穷。」</p><p style="line-height:1.5em">　　【如但回向自家眷属，或自身利益，如是之果，即三生受乐。舍一得万报。】</p><p style="line-height:1.5em">　　这是回向已，即是事回向，所向既狭，故感报亦微，故得三生受乐。科注云：「眷属者，天性相爱，更相臣顺也。才言自家，便不能念及他人，胞与之义乖矣。自家眷属者，五苦章句经云：『父子、夫妇、兄弟、家室、知识奴婢，有五因缘：一怨家(父子互相杀害)，二债主(父母财子散用)，三偿债(子财供给父母受用)，四本愿(先世发愿善心喜欢)，五真友(先世以道共相承事)。今凡夫之人，罔识来源，不计无常，而反贪爱。言有父母、兄弟、妻子、中外亲族。疾病忽至困劣著床。晓语亲族分取吾痛，皆言不能。疾者乃觉，五种亲戚，谓当益己，当助汝等，勤劳治生，随时给足。使身随贪，自缚自侵。忧念九族，妨废善行，坏乱善心。老病死来，善恶苦乐，独自当之，无有代者。未得道者，皆有此念，不能施与，守道为德。』呜呼!今世人至死之际，犹复弥留而不察者，如来深为怜愍，故特点逗此言，令人回施。故言若为眷属自身，只得三生受人天福果，福尽还堕。故永嘉云：『住相布施生天福，犹如仰箭射虚空，势力若尽还堕地，招得来生不如意。』」所谓舍一得万报者，即是种少而利益众多也。如杂藏经云：「舍利弗夏盛热时，游行至庵罗园中。有一客作人，汲井水溉灌于树。此人于佛，无有大信。见舍利弗，发小信心，唤舍利弗言：大德来脱衣树下坐，我当以水浇之，不失溉灌，兼相利益。于是舍利弗，脱衣受洗，身得安乐，随意游行。此客作人，其夜命终，即生忉利天上，有大威力，次释提桓因。便自念言：我何因生此?自观宿命：信心微薄，因客作灌溉引水，洗浴舍利弗，我若信心纯厚，知必有报，故设浴具，以为供养。自惟为功虽少，以遇良田，获报甚多。即诣舍利弗所，舍利弗……，即为说法，得须陀洹。」又云：「目连复见一神，身体极大，有金色手，五指常流甘露。若有行人，所须饮食，资生之具，尽从指出，恣而与之。目连问言：汝是何天?福报功德奇特乃尔。天王答言：我非忉利天王，乃至非第六天王，亦非梵天王。我是大鬼神，乃依其国大城住。为游行观看，故来至此。目连问言：汝作何善行，得如此报?答言：彼国大城，名曰罗楼。我昔在中，作贫女人，又织毛缕囊，卖以自活。居计转贫，屋舍坏尽，遂至陌头，近一大富好施长者家，织囊自活。日欲中时，若有沙门婆罗门持钵乞食，问我言：某长者家，为在何处?我心真实，无有虚妄，欢喜举手，指示其家言：彼处去!彼处去!日时欲过，勿复余求。以是因缘故，得报如是。行女人以随喜心，助行施者，得报如此，何况实行布施者也。」</p><p style="line-height:1.5em">　　上正较量布施功德已竟。</p><p style="line-height:1.5em">　　【是故地藏!布施因缘，其事如是。」】</p><p style="line-height:1.5em">　　这是结示因果，总叹不尽，以完地藏请问校量布施功德之语。如是因如是果，善因之报，如影随形，若声应响，丝毫莫爽，故说布施因缘其事如是。奈因时丁末纪，信施者获福，固然甚鲜，纵使深信，亦行不尽力。所谓施者人所敬，乞者人所恶，春时不下种，秋来焉望收?故此众生转加穷困。如譬喻经云：「昔有二比丘俱得须陀洹果。一人常行教化乞丐，以用作福布施饭僧。一人但直坐禅，不乐作福。时坐禅者语乞者言：何不坐禅，唐自勤苦。修福者言：佛常亦说比丘云：当修行布施。后俱命终，生长者家，乞作福者，为长者家子，奴婢承给，衣食自然，念乐无极。其坐禅者，生为婢子，在地独坐，饥渴啼哭。俱知宿命。时长者子语婢子言：我本语汝：汝当布施，不肯用语，是汝自过，何为啼哭?其长者子长大骑乘，出行游观，一切奴客，及以婢子，皆侍从出。后时二人俱求出家，既出家已，得阿罗汉果。其长子者，常直端坐，人皆竞送衣食来与。其婢子者，在外乞求，人无与者，常受饥渴。以是因缘，行道之人，不过持戒禅诵而已，亦常布施，作诸福德。」大爱道经佛说偈云：「今世灭罪，后世得申。有财不施，世世受贫。」所以科注云：「入道必以智慧为本，智慧必以福德为基。譬之鸟备二翼，倏举万寻，车足两辆，一驰千里。缘了之资成正因，事度之助开佛性，不可不信也。」是以佛陀圆满福慧，称两足尊。</p><p style="line-height:1.5em">　　以上校量布施功德缘品竟。</p><p style="line-height:1.5em">　　【地神护法品第十一】</p><p style="line-height:1.5em">　　科注云：「校量施福助成佛道，则地藏本愿，大意昭明。付嘱已竟，大士承领，则一经正宗之大事已讫。此下三品，皆为流通此经也。而地神首为护法者，南阎浮提是其所主，故率先护之。使后世修行无障，在在流通也。」地即土地，神是主宰义，即是主宰世界土地者，就叫做地神。然而地从何来?神是何名?据首楞严经云：「觉明空昧，相待成摇，故有风轮执持世界。因空生摇，坚明立碍，彼金宝者，明觉立坚，故有金轮保持国土。坚觉宝成，摇明风出。风金相摩，故有火光为变化性。宝明生润，火光上蒸，故有水轮含十方界。火腾水降，交发立坚。湿为巨海，干为洲潬。以是义故，彼大海中，火光常起，彼洲潬中，江河常注。水势劣火，结为高山。是故山石击则成焰，融则成水。土势劣水，抽为草木。是故林薮遇烧成土，因绞成水。交妄发生递相为种。以是因缘，世界相续。」华严云：「三千大千世界以无量因缘乃成。且如大地依水轮，水轮依风轮，风轮依空轮，空轮无所依。然众生业感，世界安住。」智论云：「三千大千世界皆依风轮为基。」主南阎浮提地神，叫做坚牢，系女性。最胜王经云：「此大地女神，名曰坚牢。」诸天传云：「地祇乃总号，安住不动皆地神故，坚半乃别名。」天属阳，故为父;地属阴故为母。母性纯能育万物，地性亦复如是，能够生长动植等种种物类，是以司其主者，为女神。言护法，即是拥护佛的正法。金光明经坚牢地神品云：「随是经典所流布处，是地分中敷师子座，令说法者宣说。我当在中，常作宿卫，隐蔽其身，于法座下，顶戴其足。而此大地，众昧增长，药草华果，皆悉具足，众生食已，增长寿命。」本经亦云：「佛告坚牢地神：汝大神力，诸神莫及。阎浮土地，悉蒙汝护，乃至草木沙石稻麻竹苇谷米宝贝从地而有，皆由汝力。若未来世中，依地藏本愿经修行者，以汝神力而拥护之，勿令一切灾害，及不如意事，闻于耳。」本品是叙述坚牢地神受佛嘱咐誓愿拥护诸依法修行众生者，故说地神护法品第十一。</p><p style="line-height:1.5em">　　以下流通分，分为总别。别中分为三：初地神护法流通，二见闻利益流通，三嘱累人天流通。在嘱累人天品后「尔时十方一切诸来不可说不可说诸佛如来」下至「合掌而退」是总流通。</p><p style="line-height:1.5em">　　【尔时坚牢地神，白佛言：「世尊!我从昔来，瞻视顶礼无量菩萨摩诃萨，皆是大不可思议神通智慧，广度众生。】</p><p style="line-height:1.5em">　　此下是坚牢叹德，在叹德中又分为二，这是通明昔遇。科注云：「坚牢有二义：一约事，取力能承载，发生资益地味，养育万民，安立群品。二约法，以智度法门，常无改变，常也;能荷山川，乐也;能生万物，净也;地方自在，我也;具此四德，称神。以具事法二义，故名坚牢地神。」坚牢女神，不但是阎浮提地主，普育万物，而且是正信优婆夷。如长阿含经云：「佛告比丘：有四大天神，何等为四?一者地神，二者水神，三者火神，四者风神。昔者地神生恶见言：地中无水火风。时我知此地神所念，即往语言：汝当生念言地中无水火风耶?地神报言：地中实无水火风也。我时语言：汝勿生此念，谓地中无水火风。所以者何?地中有水火风，但地大多故地大得名。佛告比丘：我时为彼地神次第说法，除其恶见。示教利喜，施论戒论生天之论。欲为不净，上漏为患，出要为上。敷演开示，清净梵行。我时知其心净柔软欢喜，无有阴盖，易可开化。如诸佛常法，说苦圣谛，苦集谛，苦灭谛，苦出要谛，演布开示。尔时地神即于座上，远尘离垢，得法眼净。譬如洁净白衣，易为受色。彼亦如是，信心清净，遂得法眼。无有狐疑，见法决定，不堕恶趣，不向余道，成就无畏。而白我言：我今归依佛，归依法，归依僧，尽形寿不杀、不盗、不淫、不欺、不饮酒、听我于正法中为优婆夷。」在忉利法会之中，天神无数，坚牢所以自动越班白佛自任重担者，科注谓意道弘经必藉地，转法须赖食，地固由我主之，食亦由我生之。若吾不护持，其何以流通至教。坚牢发心以来，历经久远，故云我从昔来。所经时久，而亲近之大善知识亦复众多，故说瞻视顶礼无量菩萨摩诃萨。菩萨化导众生不但须要甚深智慧，而且更具微妙神通，始克应运无方。这些智慧神通，非心可思，非言可议，故说不思议等。</p><p style="line-height:1.5em">　　【是地藏菩萨摩诃萨，于诸菩萨，誓愿深重。世尊!是地藏菩萨，于阎浮提，有大因缘。】</p><p style="line-height:1.5em">　　这是别赞地藏菩萨誓愿深重。十轮经云：「此善男子，于一一日每晨朝时，为欲成熟诸有情故，入殑伽河沙等诸定。从定起已，彼于十方诸佛国土，成熟一切所化有情，随其所应，利益安乐。」占察经云：「此善男子，发心已来，过无量无边，不可思议阿僧祇劫，久已能度萨婆若海，功德满足。但依本愿自在力故，权巧现化影应十方。虽复普游一切刹土，常起功业，而于五浊恶世，化益偏厚。」故说于诸菩萨誓愿深重，于阎浮提有大因缘。</p><p style="line-height:1.5em">　　【如文殊、普贤、观音、弥勒、亦化百千身形，度于六道，其愿尚有毕竟。】</p><p style="line-height:1.5em">　　这是举诸大士为例以显地藏之愿。文殊为诸佛之师，普贤观音，古佛应世，弥勒位登补处，地藏已登极圣，论其功德无异。十轮经言：除文殊普贤观音等诸大菩萨，余皆不及地藏，今地神则谓文殊等似逊一筹，正以誓愿有毕竟与不毕竟耳，非谓功德有优劣也。这些菩萨于娑婆世界，随类应现化导众生，故说亦化百千身形，度于六道。如智论云：「遍吉菩萨，一一毛孔，常出诸佛世界及诸佛菩萨，遍满十方，以化众生。」首楞严三昧经云：「文殊过去作龙种尊佛，七十二亿，作辟支迦佛。」文殊师利般涅槃经云：「佛告跋陀罗曰：此文殊师利，有大慈悲，生于此国多罗聚落，梵德婆罗门家，生时宅化莲华从母右胁出，身紫金色，堕地能语，宝盖随覆，于佛所出家，住首楞严定。佛涅槃后四百五十岁，当至雪山，为五百仙人，宣扬十二部经。化令住不退已，至本生空野泽，尼拘搂陀树下，入首楞严三昧。毛孔出金色光，遍照十方世界，度有缘者。身如紫金山，正长丈六，圆光严显，面各一寻。圆光内五百化佛，一一化佛，有五化菩萨，以为侍者。是文殊师利，有无量神通变现，不可具说。」他如观音普门示现三十二应，现随类之身形，文殊化为寒山，普贤变作拾得，弥勒为傅大士，及布袋和尚，都是化身度脱众生之事。度生的事业虽则无穷，而彼发心的愿念却有尽时，故说其愿尚有毕竟。</p><p style="line-height:1.5em">　　【是地藏菩萨，教化六道一切众生，所发誓愿劫数，如千百亿恒河沙。】</p><p style="line-height:1.5em">　　此显教化难量。一恒河沙尚且无数，千百亿恒河沙，则更加难以数知。地藏菩萨教化六道一切众生，所发的誓愿与劫数，就如千百恒河沙之多之久。所谓众生度尽，方证菩提，地狱未空，誓不成佛。众生界无尽，地狱界难空，故地藏菩萨的誓愿亦无穷无尽。</p><p style="line-height:1.5em">　　【世尊!我观未来及现在众生，于所住处，于南方清洁之地，以土石竹木，作其龛室，是中能塑画，乃至金银铜铁，作地藏形像，烧香供养，瞻礼赞叹。】</p><p style="line-height:1.5em">　　这是塑像供养赞叹。科注云：「真智靡方，不局东西南北，法身无缘，岂假铜铁金银?然地乃供像之所，像为起敬之门。被俗之仪，不坏假名谈实相;阐性之法，必由假相悟真容。故依处而作相也。然言于所住处，亦地神据迹而言。」今言南方者，一方面固然是地神据迹而言;另一方面就是因为南洲之南两铁围山间，有阎摩罗王宫殿住处。地藏于南洲化导，而偏重于地狱救苦。作幽冥之教主，故就其垂迹之处，而作室于南。作室供像，冀求福佑，故室择清洁之地。法苑珠林云：「唐益州郭下法聚寺，画地藏菩萨像，却坐绳床，垂脚，高八九寸。本像是张僧繇画。至麟德二年，七月，当寺僧图得一本，放光乍出乍没，如似金环，大同本光。如是展转图写出者，类皆放光。当年八月，敕追一本，入宫供养。现今京城内外道俗，画者供养，并皆放光。信知佛力，不可测量。」</p><p style="line-height:1.5em">　　【是人居处，即得十种利益。何等为十?一者土地丰壤，二者家宅永安，三者先亡生天，四者现存益寿，五者所求遂意，六者无水火灾，七者虚耗辟除，八者杜绝恶梦，九者出入神护，十者多遇圣因。】</p><p style="line-height:1.5em">　　这是叙述造室供奉地藏菩萨者，即得十种利益也。是人，即发心造室供养赞叹地藏菩萨之人。科注云：「既闻地藏菩萨不思议誓愿威神，即能信解，而复作室塑像，供养礼赞。初则一念信解，次则兼行六度。既是尊重弟子住处，随所住地，并名吉祥。故每萃休征，有十种利益也。」何等下，征起。一者下，列举十种利益之名。土地肥沃，稼穑易种，果木滋生，故曰土地丰壤。五谷丰登，六亲和悦，眷属安康，时疫不侵，故曰家宅永安。作室严像，生者既蒙安乐，福业自资祖祢，故先亡蒙其善缘，并得生天。故云先亡生天。如金光明云：「若有众生，为供养经典故，庄严屋宅，乃至张悬一幡一盖，及以一衣。欲界六天，已有自然七宝宫殿。是人命终，即得生彼，各各自然有七天女，共相娱乐，日夜常受不可思议微妙快乐。」造室供养香华赞礼，不但已往宗亲得生天界，即现在眷属，亦享无量之福寿，故说现存益寿。如金光明云：「阎浮提内，药草树木，根茎枝叶，华果滋茂，美色香味，皆悉具足。众生食已，增长寿、色、力、辩、安、六情诸根，具足通利。」寿既增长，住于世间，凡所祈求，必定遂意，则身心愉快。所谓种种饮食，衣服卧具，宫殿舍宅，树木园林，河池井泉，娱乐之具，悉皆具足，莫不遂意，故说所求遂意。所求遂意，则征祥现瑞，时感吉庆，故无水火灾。科注云：「所谓水火者，民生不可一日阙者也。盖水流湿，润乎万物，故居北方坎位。火就燥，熯乎万物，故居南方离位。水火既济，则万物生成。倘水火不时，则万物燋烂。何况商羊现舞，回禄潜临，淫雨霏霏，火光熊熊，则灾祸非浅矣。」内在遂意，外绝祸患，则身心安乐，无妄之灾自宁，故说虚耗辟除。如金光明经云：「若此国土，有诸衰耗，种种艰难，以我等力故，令如是种种，百千衰耗之事，悉皆灭尽。」日作则诸缘遂顺，夜眠则身心安庠，故说杜绝恶梦。日则出作，诸事顺境，夜则入息，坐享祯祥，一切龙天之所呵护，故说出入神护。如金光明经云：「我等四王，二十八部诸鬼神等，及无量百千鬼神，以净天眼，过于人眼，常观拥护此阎浮提。」生兹末季，幸遇上乘，能够听经闻法，如法修行，由行证果。成修斋布施，造立塔寺，塑绘圣像，装治经典等，故名多遇圣因。涅槃经云：「善知识者，令人渐离恶法，增长善法。本未有定、慧、解脱、解脱知见，即使有之，未具足者，则得增广。」像这样的圣因，常得值遇，故说多遇圣因。这里十种利益，前九种，皆是世间利益，后一种乃是出世间的利益，故名圣因。这些利益是由于作地藏圣像，烧香供养，瞻礼读叹而感得。</p><p style="line-height:1.5em">　　【世尊!未来世中，及现在众生，若能于所住处方面，作如是供养，得如是利益。」】</p><p style="line-height:1.5em">　　这是结成造立地藏菩萨圣像修礼供养利益。地藏菩萨婆心苦切，悲心遍在娑婆，尤以南洲众生为念，故能于所住处修礼供养，即得殊胜利益。如十轮经云：「善男子，假使有人于其弥勒，及妙吉祥，并观自在普贤之类，而为上首，殑伽沙等诸大菩萨摩诃萨所，于百劫中至心归依，称名念诵礼拜供养，求诸所愿。不如有人于一食顷，至心归依，称名念诵礼拜供养地藏菩萨，求诸所愿，速得满足。所以者何?地藏菩萨利益安乐一切有情，令诸有情，所愿满足。如如意宝，亦如伏藏。如是大士，为欲成熟诸有情故，久修坚固大愿大悲，勇猛精进，过诸菩萨，是故汝等，应当供养。颂曰：现作种种身，为众生说法，具足施功德，悲愍诸众生。假使百劫中，赞说其功德，犹尚不能尽，故皆当供养。」</p><p style="line-height:1.5em">　　【复白佛言：「世尊!未来世中，若有善男子善女人，于所住处，有此经典，及菩萨像，是人更能转读经典，供养菩萨，我常日夜，以本神力，卫护是人，乃至水火盗贼，大横小横，一切恶事，悉皆消灭。」】</p><p style="line-height:1.5em">　　此是读经供像能消诸横。坚牢地神现在于忉利法会所发拥护读经供像之愿，与在金光明法会所发相同。如金光明经云：「随是经典所流布处，是地分中敷师子座，令说法者，坐其座上，广演宣说是妙经典，我当在中，常作宿卫。」水火盗贼三者，小则破财虚惊，大则伤失生命。大横小横者，不应死而冤枉死!就叫做横。大横小横，各有九种：大横九种，如药师经说：「阿难问救脱菩萨言：善男子，云何已尽之命，而可增益?救脱菩萨言：大德!汝岂不闻如来说有九横死耶?是故劝造续命幡灯，修诸福德。以修福故，尽其寿命，不经苦患。阿难问言：九横云何?救脱菩萨言：若诸有情，得病虽轻，然无医药，及看病者。设复遇医，授以非药，实不应死，而便横死。又信世间邪魔外道，妖孽之师，妄说祸福，便生恐动，心不自正，卜问觅祸，杀种种众生，解奏神明，呼诸魍魉，请乞福佑。欲冀延年，终不能得。愚痴迷惑，信邪倒见，遂令横死。入于地狱，无有出期。是名初横。二者横被王法之所诛戮。三者畋猎嬉戏，耽淫嗜酒，放逸无度。横为非人，夺其精气。四者横为火焚。五者横为水溺。六者横为种种恶兽所啖。七者横堕山崖。八者横为毒药、厌祷、咒诅、起尸鬼等之所中害。九者饥渴所困，不得饮食，而便横死。是为如来略说横死，有此九种。其余复有无量诸横，难可具说。」小横九种，如九横经说：「佛告诸比丘：有九辈因缘，人命未尽便横死。何等为九?一为不应饭(即不可食而食)。二为不量饭(食无节制)。三为不习饭饭(食不习食之食)。四为不出生(食未消化而又食)。五为止熟(强制止大小便)。六为不持戒(不持戒行而遂触世法)。七为近恶知织(近于恶友)。八为入里不时，不如法行(非时入里，行为不检)。九为可避不避(恶疫狂犬等可避而不避)。如是为九因缘，人命为横尽。」所谓一切恶事，如五星灾变，蛊道恶耗等。悉皆消灭，是概括之辞，即是说有此经典及菩萨像或能供养转读尊经，则地神日夜以本神力卫护是人，故水火盗贼，横事恶事，悉皆消灭。故金光明经云：「有是经处，至心听受。是妙经典，不可思议。功德大海，无量无边。能令一切，众生解脱，度无量苦，诸有大海。是经甚深，初中后善。不可得说，譬喻为比;假使恒沙，大地微尘，大海诸水，一切诸山，如是等物，不可为喻。……以能信解，听是经故。如是无量，不可思议，功德福聚，悉已得之。随所至处，若百由旬，满中盛火，应从中过。若至聚落，阿兰若处。到法会所，至心听受。听是经故，恶梦蛊道，五星诸宿，变异灾祸，一切恶事，消灭无余。」……又云：「无量鬼神，及诸力士，昼夜精勤拥护四方，令无灾祸，永离诸苦。」科注云：「应心适意随其所乐，岂非恶事消而善事萃，灾横灭而祯祥集者乎?世有不信之人，谓为诱进之语。岂不闻积善之家，必有余庆，积不善之家，必有余殃。又不闻出言善，千里之外应之，出言不善千里之外违之。言行，乃君子之枢机，动天地，感鬼神，得不敬且慎乎。」</p><p style="line-height:1.5em">　　【佛告坚牢地神：「汝大神力，诸神少及。】</p><p style="line-height:1.5em">　　此下是教主述成，这是直赞神力。所谓大神力，诸神少及，是指下文之事实。因为地不但能载万物，而且能生万物，主宰其间之神，必须有大神力，始能堪任，故说诸神少及。</p><p style="line-height:1.5em">　　【何以故?阎浮土地，悉蒙汝护，乃至草木沙石，稻麻竹苇，谷米宝贝，从地而有，皆因汝力。】</p><p style="line-height:1.5em">　　这是赞其神力之所以然。华严经云：「时安住等百万地神，放大光明，遍照三千大千世界，普令大地同时震吼，种种宝物，处处庄严，影洁光流，递相鉴彻。一切叶树，俱时生长。一切华树，咸共开敷，一切果树，靡不成熟，一切河流，递相灌注，一切池沼，悉皆盈满。用细香雨，遍洒其地。风来吹华，普散其上，无数音乐，一时俱奏。天庄严具，咸出美音，……百千伏藏自然涌现。」金光明经云：「而此大地深十六万八千由旬，从金刚际至海地上，悉得众昧，增长具足。丰壤肥浓，过于今日。以是之故，阎浮提内，药草树木，根茎枝叶，华果滋茂，美色香昧，皆悉具足。」地土的一切生物，固然因为地神的威力所护，但亦由于众生的业感。如业报差别经云：「有十业能令众生得外恶报。若有众生于十不善多修习故，感诸外物悉不具足。」是以众生恶业炽盛，则地神不护，故万物损减。若多修德，则增加地神威力，故万物丰收。所谓修德，如供养布施佛法僧，听受经法，广修善行等。故金光明经又云：「阎浮提内，安隐丰乐，人民炽盛，一切众生，多受快乐，应心适意，随其所乐。是诸众生，得是威德大势力已，能供养是金光明经，及恭敬供养持是经者，四部之众。我于尔时当往其所，为诸众生，受快乐故，请说法者，广令宣布，如是妙典。何以故?世尊!是金光明若广说时，我及眷属，所得功德，倍过于常，增长身力，心进勇锐。世尊!我服甘露无上味已，阎浮提地，纵广七千由旬，丰壤倍常。世尊!如是大地，众生所依，悉能增长一切所须之物。增长一切所须物已，令诸众生随意所用，受于快乐。种种饮食衣服卧具，宫殿屋宅，树木林苑，河池井泉，如是等物，依因于地，悉皆具足。……是诸众生，各于住处，若为他人演说是经，若说一喻一品一缘，若复称叹一佛一菩萨，一四句偈，乃至一句，及称是经首题名字。世尊!随是众生所住之处，其地具足丰壤肥浓，过于余地。凡是因地所生之物，悉得增长滋茂广大，令诸众生受于快乐。多饶财宝，好行惠施，心常坚固，深信三宝。」</p><p style="line-height:1.5em">　　【又常称扬地藏菩萨利益之事。汝之功德，及以神通，百千倍于常分地神。】</p><p style="line-height:1.5em">　　这是述成称扬利益之事。所谓称扬地藏菩萨利益之事，如地藏十轮经云：「随所在处，若诸有情，种种希求，忧苦逼切，有能至心称名念诵归敬供养地藏菩萨摩诃萨者，一切皆得如法所求，离诸忧苦。若诸有情，饥渴所逼，有能至心称名念诵归敬供养地藏菩萨摩诃萨者，一切皆得如法所求，饮食充足。若诸有情，乏少种种衣服宝饰，医药床敷及诸资具，有能至心称名念诵归敬供养地藏菩萨摩诃萨者，一切皆得如法所求，衣服宝饰医药床敷，及诸资具无不备足。若诸有情，爱乐别离，怨憎合会，有能至心称名念诵归敬供养地藏菩萨摩诃萨者，一切皆得爱乐合会，怨憎别离。若诸有情身心忧苦，众病所恼，有能至心称名念诵归敬供养地藏菩萨摩诃萨者，一切皆得身心安乐，众病除愈。若诸有情，互相乖违，兴诸斗诤，有能至心称名念诵归敬供养地藏菩萨摩诃萨者，一切皆得舍毒害心，共相和睦，欢喜忍受，展转悔愧，慈心相向。……若诸有情，或为多闻，成为净信，或为净戒，或为静虑，或为神通，或为般若，或为解脱，或为妙色，或为妙声，或为妙香，或为妙味，或为妙触，或为利养，或为名闻，或为功德，或为工巧，或为花果，或为树林，或为床座，或为敷具，或为道路，或为财谷，或为医药，或为舍宅，或为仆使，或为彩色，或为甘雨，或为求水，或为稼穑，或为扇拂，或为凉风，或为求火，或为车乘……或为修福，或为温暖，……或为种种世出世间，诸利乐事，于追求时，为诸忧苦之所逼切，有能至心称名念诵归敬供养地藏菩萨摩诃萨者，此善男子，功德妙定威神力故，令彼一切，皆离忧苦，意愿满足。随其所应安置生天涅槃之道。」科注云：「今地神不惟能主阎浮提物，更复赞扬地藏利益之事，则为获法地神，其福业慧，自然深广。功德神通，亦叵思议。较余地神，超过万亿倍，何也?良由大士威德神通，不可思议，譬之诸天甘露，不问贵贱长幼，若有尝者，无不长生而不死者也。」</p><p style="line-height:1.5em">　　【若未来世中，有善男子善女人，供养菩萨及转读是经，但依地藏本愿经，一事修行者。】</p><p style="line-height:1.5em">　　这是叙述供像读经，乃至依经一事修行者，俱得胜利。何以供像读经，依经修行者均得殊胜利益，一方面固然是地神拥护，另一方面就是地藏菩萨威神之力所加护故。如十轮经云：「世尊告无垢生天帝释曰：汝等当知!有菩萨摩诃萨，名曰地藏，已于无量无数大劫，五浊恶世时，无佛世界，成熟有情。……是地藏菩萨摩诃萨，有无量无数不可思议殊胜功德之所庄严，一切世间声闻独觉所不能测。此大菩萨，是诸微妙功德伏藏，是诸解脱珍宝出处，是诸菩萨明净眼目，是趣涅槃商人导首。如如意珠雨众财宝，随所希求，皆令满足。譬诸商人，所采宝渚。是能生长善根良田，是能盛贮解脱乐器。是出妙宝功德贤瓶。照行善者，犹如朗日。照失道者，犹如明炬。除烦恼热，如月清凉。如无足者，所得车乘。如远涉者，所备资粮。如迷方者，所逢示导。如狂乱者，所服妙药。如疾病者，所遇良医。如羸老者，所凭几杖。如疲倦者，所止床座。度四流者，为作桥梁。趣彼岸者，为作船筏。是三善根，殊胜果报。是三善本，所引等流。常行惠施，如轮恒转。持戒坚固，如妙高山。精进难坏，如金刚宝。安忍不动，犹如大地。静虑深密，犹如秘藏。等至严丽，如妙花鬘。智慧深广，犹如大海。无所染著，譬太虚空。妙果近因，如众花叶。伏诸外道，如师子王。降诸天魔，如大龙象。斩烦恼贼，犹如神剑。厌诸諠杂，如独觉乘。洗烦恼垢，如清净水。能除臭秽，如疾飘风。断众结缚，如利刀剑。护诸怖畏，如亲如友。防诸怨贼，如堑如城。救诸危难，犹如父母。藏诸怯劣，犹若丛林。如夏远行，所投大树。与热渴者，作清冷水。与饥乏者，作诸甘果。为露形者，作诸衣服。为热乏者，作大密云。为贫匮者，作如意宝。为恐惧者，作所归依。为诸稼穑，作甘泽雨。为诸浊水，作月爱珠。令诸有情，善根不坏。现妙境界，令众欣悦。劝发有情，增长惭愧。求福慧者，令具庄严。能除烦恼，如吐下药。能摄乱心，如等持境。辩才无滞，如水激轮。摄事系心，如观妙色。安忍坚住，如妙高山。总持深广，犹如大海。神足无碍，譬若虚空。灭除一切，惑障习气，犹如烈日，销释轻冰。常游静虑，无色正道，一切智智，妙宝洲堵。能无功用，转大*轮。善男子!是地藏菩萨摩诃萨，具如是等无量无数，不可思议殊胜功德。」地藏具有如是等种种功德，故能令众生供像读经或但依地藏本愿一事修行者，均获胜报。</p><p style="line-height:1.5em">　　【汝以本神力，而拥护之，勿令一切灾害，及不如意事，辄闻于耳，何况令受。】</p><p style="line-height:1.5em">　　这是地神拥护，令除灾害。所谓地神拥护者，如光金明经云：「尔时地神白佛言：世尊!以是因缘，说法比丘坐法座时，我常昼夜卫护不离，隐蔽其形，在法座下，顶戴其足。」所谓一切灾害，及不如意事，如金光明经云：「我等诸王及诸鬼神，既舍离已，其国常有种种灾异。一切人民失其善心，唯有系缚嗔恚斗诤，互相破坏，多诸疾疫。彗星现怪，流星崩落，五星诸宿，违失常度。两日并现，日月薄蚀，白黑恶虹，数数出现。大地震动，发大音声。暴风恶雨，无日不有。谷米涌贵，饥馑冻饿。多有他方怨贼，侵掠其国。人民多受苦恼，其地无有可爱乐者。」今既供像转经，地神拥护，自然化戾气为祥和，故一切灾害及不如意事，尚且不辄闻于耳，而况眼见身受乎。</p><p style="line-height:1.5em">　　【非但汝独护是人故，亦有释梵眷属，诸天眷属，拥护是人。】</p><p style="line-height:1.5em">　　这段是述诸天拥护。意谓不但汝地神拥护此供像读经人，除此之外，还有大梵天王，帝释天主，以及诸天眷属，亦拥护此供像读经之人。如金光明经云：「尔时四天王复白佛言：世尊!是金光明微妙经典，能得未来现在种种无量功德。是故人王，若得闻是微妙经典，则为已于百千万亿无量佛所种诸善根。我以敬念是人王故，复见无量福德利故，我等四王及余眷属，无量百千万亿鬼神，于自宫殿见是种种，香烟云盖瑞应之时，我当隐蔽不现其身。为听法故，常至是王所止宫殿讲法之处。大梵天王，释提桓因，大辩天神，功德天神，坚牢地神，散脂鬼神大将军等，二十八部鬼神，大将摩醯首罗，金刚密迹摩尼跋陀鬼神，大将鬼子母及五百鬼子，周匝围绕。阿耨达龙王，裟竭罗龙王，无量百千万亿那由他鬼神诸天;如是等众，为听法故，悉自隐蔽，不现其身，至是人王所止宫殿，讲法之处。世尊!我等四王及余眷属无量鬼神，悉当同心，以是人王为善知识，共同一行善相应行，能为无上大法施主，以甘露味充足我等，我等应当拥护是王，除其衰患，令得安隐。及其宫宅，国土城邑，诸恶灾患，悉令消灭。」又云：「世尊!若有人王，欲得自护及王国土，多受安乐。欲令国土，一切众生，悉皆成就，具足快乐。欲得摧伏一切外敌。欲得拥护一切国土。欲以正法正治国土。欲得除灭众生怖畏。世尊!是人王等，应当必定听是经典，及恭敬供养读诵受持是经典者。我等四王及无量鬼神，以是法食善根因缘，得服甘露无上法味，增长身力，心进勇锐，增益诸天。何以故?以是人王，至心听受是经典故，为诸梵天说出欲论，释提桓因，极种善论，五通之人神仙之论。世尊!梵天释提桓因，五神通人，虽有百千亿那由他无量胜论，是金光明于中最胜。所以者何?如来说是金光明经，为众生故;为令一切阎浮提内诸人王等，以正法治;为与一切众生安乐;为欲爱护一切众生!欲令众生无诸烦恼，无有他方怨贼棘刺，所有诸恶背而不向。欲令国土无有忧恼。以正法教，无有诤讼。是故人王各于国土，应然法炬，炽然正法，增益天众。……阎浮提内，安隐丰乐，人民炽盛安乐其处。复于来世，无量百千不可思议那由他劫，常受微妙第一快乐。……尔时佛告四天王：汝等四王及余眷属，无量百千那由他鬼神：是诸人王，若能至心听是经典，供养恭敬，尊重赞叹。汝等四王，正应拥护，灭其衰患，而与安乐。若有人能广宣流布，如是妙典，于人天中，大作佛事，能大利益无量众生。如是之人，汝等四王，必当拥护，莫令他缘而得扰乱，令心恬静，受于快乐。」</p><p style="line-height:1.5em">　　【何故得如是圣贤拥护?皆由瞻礼地藏形像，及转读是本愿经故，自然毕竟出离苦海，证涅槃乐。以是之故，得大拥护。」】</p><p style="line-height:1.5em">　　这是解释梵释四王诸眷属等拥护之所以然。这段文的意思，即是说为什么得到这样多的天龙八部的拥护呢?须知道这些人所以得到梵释四王龙天眷属的拥护，都是由于瞻仰礼拜地藏菩萨圣像，以及转读地藏尊经的缘故。这些礼像读经的人，不但龙天拥卫保护而已，而且由此生乃至终生，自然而然的出离苦海，得涅槃无为之乐。所谓圣贤拥护之圣贤二字，圣者正直的意思，贤者善直的意思。又可以说主者名圣，眷属名贤。梵释四王正直为一天之主，所以称为圣。诸天眷属，故称为贤。所谓自然，即是不假造作。毕竟是最终的意思。苦有三苦八苦，无量诸苦，众生困溺其中难得出离，故喻如海既深且广，汪洋无涯浩濣无边。科注云：「言苦海者，准长阿含：四大海水咸苦，有三因缘：一有自然云，遍满虚空，至光音天，周遍降雨，洗濯天宫，涤荡天下，从迦夷天宫，乃至八万天下诸山，须弥山王，皆洗濯涤荡，其中秽恶咸苦，诸不净汁，下流入海，合为一味。二、昔有大仙人，禁咒海水，长使咸苦，人不得饮。三、杂众生居，其身长大，或百由旬，至七百由旬，呼觐吐纳，大小便中，故海水咸苦。今指业海，苦有万端，既由礼读，出离无难。言自然，则不加勉强。说毕竟，则到底不虚。是故行者，应当至心。若至心者，所求必获，出苦证乐。此正教主天宫付嘱之心，亦地藏幽途化人之念切在专行，因果不爽如毛发者也。」</p><p style="line-height:1.5em">　　【见闻利益品第十二】</p><p style="line-height:1.5em">　　见谓眼见地藏菩萨圣像，闻谓耳闻地藏菩萨洪名，若见若闻地藏菩萨，于菩萨所而生一念纯净信心，莫不均获无量利益，此品就是叙述见闻获益之事迹，故名见闻利益品。科注云：「前品护法，端为流通。若见若闻均沾利益。目光所照曰见，见属于眼。自耳通心曰闻，闻属于耳。以心之致用在耳目，未有耳目陕而心广者。此教人开广胸襟，辟其四门，用天下之耳为吾耳，廓然天下一家矣。此虽俗释，而与吾道悬会。若吾人于见色闻声之际，了知一一皆心，心尚叵得，见闻何有?即此见闻，非见闻矣。于无,&nbsp;见中，见如来种种轮光。于无闻中，闻地藏不思议事。即此见闻，非空非假，而空而假，双照双遮，绝思绝议。由此见闻之际，即于声色之间，或圆五住，而登五品。或落二垢，而得净六根。或顿破无明，而开佛知见。或无明断尽，而顿圆佛果。如此似益真益，因益果益，前利后利，浅利深利。并从见闻，而思而证，故云见闻利益品第十二。」本品文共分为两大段初释迦文佛现相叹德。二观音大士说愿为流通。</p><p style="line-height:1.5em">　　【尔时世尊，从顶门上，放百千万亿大毫相光。】</p><p style="line-height:1.5em">　　此下是初文顶门放光证事。由尔时世尊，至下文告诸大众，均是经家叙意之文。顶者，梵语乌瑟腻沙(Usnisa)，译为佛顶，肉髻等，佛之顶骨隆起成髻形者，即佛卅二相中之无见顶相。是以佛初生时，八地菩萨为乳母，欲极观其顶，上历恒沙世界，终不能见。观佛三昧海经云：「云何观如来顶?如来顶骨团圆犹如合盖，其色正白。若见薄皮则为红色，或见厚皮则为金刚色。发际金色，脑颇梨色，有十四脉，众画具足，亦十四光，其光如脉，分明了了。于脑际中，旋生诸光，上冲头骨。从头骨出，乃至发际。有十四色围绕众发，发下金色，亦生众光，入十四色中。是名如来生王宫中，顶脑肉髻。惟其顶上五大梵相生，时摩耶及佛姨母，皆悉不见。其五梵相，开显光明至于梵世，复过上方无量世界，化成宫台。诸佛境界，十地菩萨，之所不见。」科注云：「梵语乌瑟腻沙，此云佛顶。而言门者，禅秘要经云;『人身三分，脐为中原，头为殿堂，顶为天门，故曰顶门。』盖头为一身之主，顶乃一首之尊。故大论阿私仙人云：『头中顶相，无能见上，若天若人无有胜者。』表一切种智超因极果也。门有能通当体二义。由此地藏妙像嘉名，瞻礼称念，而进于极果者，能通之功也。此顶人人本具，略不假借;则六道与地藏，总是一身，众生与如来，原非两体，当下即是，奚假从门而入;当体之意也。上者，从顶放光，表自极智体上，起此大光明用。其体原一，生佛同具故;而用不一，随机施设故。此即一念三千至理，互具互遍，故有百千万亿。大毫相光，即表三德。大即法身，以遍满故。毫相即解脱，外实内空故。光即般若，照了万法故。身大故，毫光亦大。毫空故，大光亦空。光照故大毫亦照。三一不相离，一三非可混。不并别纵横，生佛同具证。」</p><p style="line-height:1.5em">　　【所谓白毫相光、大白毫相光、瑞毫相光、大瑞毫相光、玉毫相光、大玉毫相光、紫毫相光、大紫毫相光、青毫相光、大青毫相光、碧毫相光、大碧毫相光、红毫相光、大红毫相光、绿毫相光、大绿毫相光、金毫相光、大金毫相光、庆云毫相光、大庆云毫相光、千轮毫光、大千轮毫光、宝轮毫光、大宝轮毫光、日轮毫光、大日轮毫光、月轮毫光、大月轮毫光、宫殿毫光、大宫殿毫光、海云毫光、大海云毫光。】</p><p style="line-height:1.5em">　　上段文所谓放百千万亿大毫相光是总标，此三十二名算是别列。毫相之体是一，毫相之用则有无量，故言百千万亿，今举三十二名，亦是略言之耳。所谓毫相，是如来三十二相之一，世尊两眉之中间，有白色毫毛相，右旋宛转，如日正中，放之则有光明，初生时长五尺，成道时一丈五尺，名叫白毫相。故经云：「世尊眉间有白毫相，右旋柔软，如兜罗绵，鲜白光净逾珂雪。」智论云：「白毫眉间峙，白光逾琉璃。在因行布施时，适可前人意，起自在业因缘，又咨磋歌诵闲居之德，故有眉间白毫。外具八楞，中空右旋。三十二相功德，增为千倍，乃成额上白毫相。一千毫相功德，增为百倍，乃成一顶骨相。是故如来最为尊胜。」根据观佛三昧海经：如来白毫相，由初生至成道，总共经过六个阶段;故此有六种名称：所谓童子时白毫相，纳妃时白毫相，出家时白毫相，苦行时白毫相，降魔时白毫相，成道时白毫相(见观佛三昧海经)。毫光本一，因所利不同。故有种种之色。所言白毫相光者，白乃众色之本，居众之先，白可受彩，起诸光色。可揽可识名之曰相。炽然如焰，名之曰光。较前光色尤为胜妙，故称为大。观佛三昧海云：「佛告父王：如来有无量相好，一一相中，八万四千诸小相好，如是相好，不及白毫少分功德。是故今日，为于来世，诸恶众生，说白毫相，大慧光明，消恶观法。若有邪见极重恶人，闻此观法具足相貌，生嗔恨心，无有是处。纵使生嗔，白毫相光，亦复覆护。暂闻是语，除三劫罪。后身生处，生诸佛前。如是种种百千亿种诸观光明，微妙境界，不可悉说。念白毫时，自然当生。」</p><p style="line-height:1.5em">　　科注解释瑞毫相光等云：「瑞毫相光，以玉为信曰瑞，又祥瑞也。天以人君有德，将锡之历年，锡之五福，先出此为信。今表六道，乘地藏力，三涂清升，人天成佛，故现此祥瑞之毫光也。玉毫相光，玉乃天地精英，具温润之德(所谓：山有玉而增润)。琢磨可能成器，此表五道，离火宅燥，增性山之润，出三涂之非器，入四圣之瑚琏也。紫毫相光，梵名罗差，或勒叉，此云紫色。乃黑赤之间色，以表杂类众生获益。青毫相光，梵名尼罗，此云青色。东方属木，由水而生，似黑而浅，色则扬矣。以表地狱黑业，由之生气满盈，发菩提树之枝柯矣。碧毫相光，说文谓石之青美，增韵云：深青色。此表地狱中利根，如调达在狱，乐如三禅。红毫相光，梵名阿卢那，此云赤色。南方属火，气盛而明。但视红微晦，故特言红。此表畜生，由闻名见像，即发心加行，所迷正因，由之而显。绿毫相光，绿，浏也，泉水上视，浏然绿色。是青黄之间色，总表狱鬼同入法界流也。金毫相光，梵名伊尼延，此云金色。金有五色，黄金为长，久埋不变，百陶不轻。以表饿鬼，虽久埋恶趣，而佛性不失，中道藏开，顿离枵虚也。庆云毫相光，西京杂记云：瑞云曰庆云曰景云，云五色曰庆。此表离五住烦恼，显五分法身之祥征也。千轮毫光，此下轮光，较散光尤胜。盖表说圆法，被圆根，入圆门，获圆益。故十轮云：轮者，如满月光，清凉无碍，遍诸虚空，照触一切，无障境界。言千者，千辐之轮。表六道一念千如，至此显著，圆转无碍也。宝轮毫光，与上同，此重宝字。如契经云：若刹帝利种，绍灌顶位。于十五日，斋沐升殿，东方忽金轮宝现。其轮千辐，具足毂辋，舒妙光明，来应王所，定是金轮王。此表五道具圆根者，蒙地藏以法水灌顶，超入圆向金轮，将绍法王之位也。其间或入铁轮，乃至摩尼轮，不可定判。日轮毫光，现日天子宫殿也。日，实也，光明诚实。表菩萨智光无私照也。大论云：如日天子，怜愍众生，与七宝宫殿俱，绕四天下。从初至终，常不懈息。日光普照，无憎无爱，随其高下，深浅悉照。菩萨亦如，从初发心，为度众生，无有懈息。出于世间，住五神通，处于虚空，放智慧光明，灭邪见戏论，譬如朝露，见日则销。月轮毫光，现月天子宫殿也。月，缺也，满则缺也。此表大士具智断二德，故能除五道热恼，益四众清凉。然此二轮，正表大士权实二智照理鉴机也。宫殿毫光，光现宫殿也。释宫如题。殿，乃堂之高大者。具岧峣高耸之奇，昭轮奂周明之美。表三涂超出人天，显五道同归佛果。故现高显之相也。海云毫光，以光云遍覆，如海无垠。此表生佛一如，依正不二，染净同源，苦乐无异。如海莫测边涯，如云原无分别。故知情生分别，法法条然，智入一无，事事平等。终于海云，良有以也。」</p><p style="line-height:1.5em">　　【于顶门上，放如是等毫相光已。出微妙音，告诸大众，天龙八部，人非人等：「听吾今日，于忉利天宫，称扬赞叹地藏菩萨，于人天中，利益等事，不思议事，超圣因事，证十地事，毕竟不退阿耨多罗三藐三菩提事。」】</p><p style="line-height:1.5em">　　这是口轮出音赞叹。于顶门上以下两句，是结前起后之文。初于顶下，至人非人等，均是经家叙意，听吾今日下，口轮出音正告也。佛于天宫称扬钻叹地藏菩萨之事，实则无量，今略举五事而概括之，盖是略而说之也。所谓地藏菩陆利益等事，如地藏十轮经云：「尔时地藏菩萨摩诃萨以妙伽陀礼赞佛已，与诸眷属，复持无量天妙香华，种种宝饰，而散佛上，变成宝盖住虚空中。为听法故，即于佛前，俨然而坐。尔时一切诸来大家，既见地藏菩萨摩诃萨已，皆获希奇得未曾有，各持种种上妙香华，宝饰衣服，幢幡盖等，奉散地藏菩萨摩诃萨，而为供养。皆作是言：我等今者，快得善利，因佛神力，亲得瞻仰礼敬供养如是大士。尔时众中，有菩萨摩诃萨，名好疑问，从座而起，整理衣服，偏袒一肩，礼佛双足，右膝著地，合掌向佛，而白佛言：世尊!此善男子，从何而来?所居何国?去此远近?成就何等功德善根，而蒙世尊种种称叹?复能赞佛功德法海!我等昔来，未曾闻见。唯愿为说。世尊告曰：止!善男子!如是大士功德善根，一切世间天人大众，皆不能测其量浅深。若闻如来，为汝广说如是大士功德善根，一切世间天人大众，皆生迷闷，或不信受。时好疑问，复重请言：唯愿如来哀愍为说。佛言：谛听!善思念之!吾当为汝略说少分。如是大士成就无量不可思议殊胜功德，已能安住首楞伽摩胜三摩地，善能悟入如来境界，已得最胜无生法忍，于诸佛法已得自在。已能堪忍一切智位，已能超度一切智海。已能安住师子奋迅三摩地，善能登上一切智山。已能摧伏外道邪论。为欲成熟一切有情，所在佛国悉皆止住。如是大士，随所止住诸佛国土。随所安住诸三摩地，发起无量殊胜功德，成就无量所化有情。如是大士，随住如是诸佛国土。若入能发智定，由此定力，令彼国土一切有情，皆悉同见诸三摩地所行境界，随住如是诸佛国土。若入具足无边智定。由此定力，令彼国土一切有情，随其所应，能以无量上妙供具，恭敬供养，诸佛世尊，随住如是诸佛国土。若入具足清净智定，由此定力，令彼佛土一切有情，皆悉同见诸欲境界，无量过患，心得清净，随住如是诸佛国土。若入具足惭愧智定，由此定力，令彼佛土，一切有情，皆得具足增上惭愧，离诸恶法，心无忘失，随住如是诸佛国土。若入具足诸乘明定，由此定力，令彼佛土，一切有情，皆得善巧天眼智通，宿住智通，死生智通，了达此世他世因果，随住如是诸佛国土。若入无忧神通明定。由此定力，令彼佛土一切有情，皆离一切愁忧昏昧，随住如是诸佛国土。若入具足胜通明定，由此定力，令彼佛土一切有情，皆得具足神通善巧，随住如是诸佛国土。若入普照诸世间定，由此定力，令十方界，离诸昏暗;令彼佛土一切有情，普见十方诸佛国土，随住如是诸佛国土。若入诸佛灯炬明定，由此定力，令彼佛土一切有情，舍邪归正，归依三宝，随住如是诸佛国土。若入金刚光定，由此定力，令彼佛土所有一切小轮围山，大轮围山，苏迷卢山，及诸余山，溪涧沟壑，瓦砾毒刺，诸秽草木，皆悉不现;令彼佛土所有一切众邪蛊毒，诸恶虫兽，灾横疫疠，昏暗尘垢，不净臭秽，悉皆销灭。令彼佛土，地平如掌，种种嘉祥，自然涌现。清净殊胜众相庄严，随住如是诸佛国土。若入智力难摧伏定，由此定力，令彼佛土一切魔王，及诸眷属，皆悉惊怖归依三宝，随住如是诸佛国土。若入电光明定，由此定力，令彼佛土一切有情，皆悉远离后世恐怖，得法安慰，随住如是诸佛国土。若入具足上妙味定，由此定力，令彼佛土一切有情，随念皆得饮食充足，随住如是诸佛国土。若入具足胜精气定，由此定力，令彼佛土一切有情，无不皆得增上力势，离诸病苦，随住如是诸佛国土。若入上妙诸资具定，由此定力，令彼佛土一切有情，随乐皆得床座敷具，衣服宝饰，诸资生具，无所乏少，殊妙端严，甚可爱乐，随住如是诸佛国土。若入无诤智定，由此定力，令彼佛土一切有情，身心勇健，远离一切怨憎系缚，和顺欢娱，爱乐具足，施戒安忍，勇猛精进，心无散乱，成就智慧，随住如是诸佛国土。若入能引胜踊跃定，由此定力，令彼佛土一切有情，皆受无量胜妙欢喜，随住如是诸佛国土。若入具足世路光定，由此定力，令彼佛土一切有情，得无碍智，能修种种清净事业，随住如是诸佛国土。若入善住胜金刚定，由此定力，令彼佛土一切有情，皆得诸根具足无缺，常乐远离，其心寂静，随住如是诸佛国土。若入增上观胜幢定，由此定力，令彼佛土一切有情，皆深呵厌，自恶业过，咸善护持十善业道，生天要路，随住如是诸佛国土。若入具足慈悲声定，由此定力，令彼佛土一切有情，皆悉发起，慈心悲心，无怨害心，普平等心，更相利益安乐之心，随住如是诸佛国土。若入引集诸福德定，由此定力，令彼佛土一切有情，离诸斗诤，疾疫，饥馑，非时风雨，苦涩辛酸，诸恶色触，悉皆销灭。如是大士，随住如是诸佛国土。若入海电光定，由此定力，令彼佛土一切大地众宝合成。一切过患，皆悉远离。种种宝树，衣树器树，诸璎珞树，花树果树，诸音乐树。无量乐具周遍庄严。以要言之，此善男子，于一一日，每晨朝时，为欲成熟诸有情故，入兢伽河沙等诸定。从定起已，遍于十方诸佛国土，成熟一切所化有情，随其所应，利益安乐。此善男子，已于无量无数大劫，五浊恶时，无佛世界，成熟有情。复于当来，过于是数，或有世界，刀兵劫起害诸有情。此善男子，见是事已，于晨朝时，以诸定力，除刀兵劫，令诸有情，互相慈愍。或有世界，疫病劫起，害诸有情。此善男子，见是事已，于晨朝时，以诸定力，除疫病劫，令诸有情，皆得安乐。或有世界，饥馑劫起，害诸有情。此善男子，见是事已，于晨朝时，以诸定力，除饥馑劫，令诸有情，皆得饱满。此善男子，以诸定力，作如是等，无量无边不可思议，利益安乐，诸有情事。」科注云：「大众是总，天龙等是别，皆所告之机。听我者，不惟事关深远，化涉始终;且又嘱人天于未来，绝不类寻常之小事。必须专心承听，方晓叵量威神。于人天下，结叹四章：利益等事，结名章，以称名读经，人天俱解脱故。不思议事，结体章;然体属理，今何指事?当知始终所依，迷悟并具，即理之事，故独当不思议事。超圣二句，结宗章;宗必因果同成故。不退菩提，结用章;地藏巧施方便，为令成就菩提。——然观结叹文意，似都指后。何也?盖由观音所问之事，与前迥异。特显四章之妙。通贯前后。以后形前，愈彰深致。不可以前劣后优，随文失指也。」</p><p style="line-height:1.5em">　　【说是语时，会中有一菩萨摩诃萨，名观世音，从座而起，胡跪合掌。】</p><p style="line-height:1.5em">　　此下观音请说流通也，文分为二段：初当机述请，次世尊赞许。在初段中又分为二节：壹、经家题名叙仪，二、大士述叹请说，此是初文。说是语时，即前段「世尊放毫相光已。出妙音声，告诸大众：称扬赞叹地藏菩萨于人天中，利益等乃至不退阿耨多罗三藐三菩提事」之说话时也。科注云：「此见宾主击扬之妙契，师弟敲唱之相应。世尊所以对众而结叹，意启观音乘赞而蹑问。故说是语时，观音即起白佛。啐啄同时，斯之谓矣。」观世音，梵语旧称阿那婆娄吉抵输(Aryavalokitesvara)，新称阿缚卢枳底湿伐逻(Avalokitesvara)，译观世音，观自在等。观者能观之智，能所圆融，照穷正性故。世音是所观之境，十界众生，言语隔别类音殊唱，菩萨弘慈，一时普救，皆令离苦而得解脱;境智双标，故名观世音。菩萨俯救秽方，随机赴感，悲智双运，事理无碍，于一切法，观达自在，无挂无碍，无牵无累，故名观自在。普门品云：「若有无量百千万亿众生，受诸苦恼，闻是观世音菩萨，一心称名，观世音菩萨，即时观其音声，皆得解脱。若有持是观世音菩萨名者，设入大火，火不能烧。由是菩萨威神力故，若为大水所漂，称其名号，即得浅处。若有百千万亿众生，为求金、银、琉璃、砗磲、玛瑙、珊瑚、琥珀、真珠等宝，入于大海。假使黑风吹其船舫，飘堕罗刹鬼国。其中若有乃至一人，称观世音菩萨名者，是诸人等，皆得解脱罗刹之难。以是因缘，名观世音。」楞严经云：「世尊忆念我昔无数恒河沙劫，于时有佛，出现于世，名观世音。我于彼佛发菩提心，彼佛教我，从闻思修，入三摩地。初于闻中，入流亡所;所入既寂，动静二相，了然不生。如是渐增，闻所闻尽。尽闻不住，觉所觉空。空觉极圆，空所空灭;生灭已灭，寂灭现前。忽然超越出世间十方圆明，获二殊胜：一者上合十方诸佛，本妙觉心;与佛如来同一慈力。二者下合十方六道众生，与诸众生同一悲仰。……世尊!彼佛如来，叹我善得圆通法门，于大会中，授记我为观世音号。由我观听十方圆明，故观音名，遍十方界。」悲华经云：「若有众生，受诸苦恼，恐怖等事，退失正法，堕大暗处，忧愁孤穷，无有救护，无依无舍。若能念我，称我名字;若其为我天耳所闻，天眼所见。是等众生，若不得免斯苦恼者，我终不成阿耨多罗三藐三菩提。复白佛言：世尊!我今复当为众生故，发上胜愿。……尔时宝藏佛寻为授记，善男子!汝观天人及三恶道，一切众生，生大悲心，欲断众生诸烦恼故，欲令众生住安乐故。善男子!今当字汝为观世音。……于第二恒河沙等阿僧祇劫，后分之中，当得作佛，号遍出一切光明功德山如来，世界名曰一切珍宝所成就也。」大悲心陀罗尼经云：「善男子!此观世音菩萨，不可思议威神之力，已于过去无量劫中，已作佛竟，号正法明如来;大悲愿力，为欲发起一切菩萨，安乐成熟一切众生故，现作菩萨。汝等大众诸菩萨摩诃萨，梵释龙神，皆应恭敬，莫生轻慢;一切人天常须供养，专称名号得无量福，灭无量罪，命终往生阿弥陀佛国。」法华玄赞云：「观者察义，俯救悲慧;世者可破坏义;体即生死有情世间;音即音声，有情语业。世间有情起音声以归念，菩萨以大悲慧俯观随救，名观世音。正义应云观自在，诸三业归依，必六通垂化。无暇危苦，飞轮摧拔，作不请友，为病应医，摄利难思，名观自在。」</p><p style="line-height:1.5em">　　【白佛言：「世尊!是地藏菩萨摩诃萨，具大慈悲，怜愍罪苦众生。于千万亿世界，化千万亿身。所有功德，及不思议威神之力。】</p><p style="line-height:1.5em">　　此是叙述地藏威神。意谓这个地藏大菩萨，是上合十方诸佛本妙觉心，下合六道一切众生同一悲仰，故而怜愍罪苦一切众生，兴无缘慈，运同体悲，拔济六道含灵。地藏菩萨为欲度脱无量含识的缘故，所以于千万亿世界中，现化千万亿的身形。地藏菩萨所以能于千万亿世界，化千万亿身，这就是菩萨所有功德及不思议威神之力。科注云：「世尊欲称扬众事，观音接口便问其由。则知所问所答者，皆不外乎是矣。然必假观音者，以志同道合，均与阎浮提，有大因缘也。如赞地藏具大慈悲，乃至不思议神力，此亦观音之实事耳。」</p><p style="line-height:1.5em">　　【我闻世尊，与十方无量诸佛，异口同音，赞叹地藏菩萨云：正使过去现在未来诸佛，说其功德，犹不能尽。】</p><p style="line-height:1.5em">　　此是诸佛赞德。科注云：「诸佛同赞之言，有意无文。其意有二：远则指佛在伽罗帝耶山，诸牟尼仙所依处，大集会上，广为赞叹，一也。近则指佛在忉利天宫，十方诸佛同集，分身地藏偕临。正当释迦赞地藏众事之时，安知诸佛不同赞乎，二也。」所谓三世诸佛说地藏菩萨功德事犹不能尽者，是欲众生对于地藏菩萨深信不疑之辞耳，非真不能尽也。纵然地藏行山高逾须弥，愿海深过溟壑，佛之智慧亦鉴照无遗。此所谓不能尽者，盖是劝诱众生于地藏所，生深信心故也。</p><p style="line-height:1.5em">　　【向者，又蒙世尊，普告大众，欲称扬地藏利益等事。】</p><p style="line-height:1.5em">　　此重提世尊前告大众欲称扬地藏利益等事。所谓向者，即指以前，此有远近，远者指赞叹品初文，近指放光后告众之事。</p><p style="line-height:1.5em">　　【唯愿世尊!为现在未来一切众生，称扬地藏不思议事，令天龙八部，瞻礼获福。」】</p><p style="line-height:1.5em">　　此正请为众赞扬地藏之德也。科注云：「此明称扬地藏之意，正为天龙八部，瞻礼获福耳。良由一切众生，妄著我人惰慢成性，封迷累劫，不识三尊;愚蠢沿流，罕逢十圣。宁知命如风烛，难可驻留。形同石火，岂容长久。况复五浊交侵，四蛇常逼。不礼三宝，难越四流，是故行者，常须作意，不得自堕。恐无常忽至，瞻礼无门。譬鼠入角，路穷何趣。故佛偈云：『命如风中灯，不知灭时节。今日复明日，不觉死轮至。冥冥从业缘，不知生何道。』况瞻礼佛菩萨时，则灭无量生死之罪，而集百千善缘之福。如增一阿含云：『礼佛有五功德：一端正，二得妙声，三多饶财，四生处高贵，五生天上。』故使人天瞻礼地藏，自然获福矣。」</p><p style="line-height:1.5em">　　【佛告观世音菩萨：「汝于娑婆世界，有大因缘，若天若龙，若男若女，若神若鬼，乃至六道罪苦众生，闻汝名者，见汝形者，恋慕汝者，赞叹汝者。是诸众生，于无上道，必不退转。常生人天，具受妙乐，因果将熟，遇佛授记。】</p><p style="line-height:1.5em">　　此下如来赞许，此是初赞娑婆有缘功德。观世音菩萨于娑婆世界，有大因缘，故能具大慈大悲之心，为怜愍娑婆世界众生而请问于世尊。所谓大因缘者，如普门品偈云：「世尊妙相具，我今重问彼，佛子何因缘，名为观世音?具足妙相尊，偈答无尽意：汝听观音行，善应诸方所，弘誓深如深，历劫不思议。侍多千亿佛，发大清净愿。我为汝略说：闻名及见身，心念不空过，能灭诸有苦。假使兴害意，推落大火坑，念彼观音力，火坑变成池。或漂流巨海，龙鱼诸鬼难，念彼观音力，波浪不能没。或在须弥峰，为人所推堕，念彼观音力，如日虚空住。或被恶人逐，堕落金刚山，念彼观音力，不能损一毛。或值怨贼绕，各执刀加害，念彼观音力，咸即起慈心。或遭王难苦，临刑欲寿终，念彼观音力，刀寻段段坏。或囚禁枷锁，手足被杻械，念彼观音力，释然得解脱。咒咀诸毒药，所欲害身者，念彼观音力，还著于本人。或遇恶罗刹，毒龙诸鬼等，念彼观音力，时悉不敢害，若恶兽围绕，利牙爪可怖，念彼观音力，疾走无边方。蚖蛇及蝮蝎，气毒烟火然，念彼观音力，寻声自回去。云雷鼓掣电，降电澍大雨，念彼观音力，应时得消散。众生被困厄，无量苦逼身，观音妙智力，能救世间苦。具足神通力，广修智方便，十方诸国土，无刹不现身。种种诸恶趣，地狱鬼畜生;生老病死苦，以渐悉令灭。真观清净观，广大智慧观，悲观及慈观，常愿常瞻仰。无垢清净光，慧日破诸暗，能伏灾风火，普明照世间。悲体戒雷震，慈意妙大云。澍甘露法雨，灭除烦恼焰。诤讼经官处，怖畏军阵中，念彼观音力，众怨悉退散。妙音观世音，梵音海潮音，胜彼世间音，是故须常念。念念勿生疑，观世音净圣，于苦恼死厄，能为作依怙。具一切功德，慈眼视众生，福聚海无量，是故应顶礼。」科注云：「因缘甚多，略言境智。若就众生，则以善恶两机为因，圣人灵智慈悲为缘。若就圣人，观智慈悲为因，众生机感为缘。此即因圣缘凡，因凡缘圣。别赞中，以三双六只之机，及六道罪福之感，以显大因缘也。天龙，上下一对。男女，内外一对。神鬼，幽显一对。略其中间刹帝利、婆罗门，及出家在家二众，声闻、缘觉，菩萨，故云乃至。然偏举天龙等，以皆有生、老、病、死也。闻名等，即普门品：闻名及见身，能灭诸有苦是。恋慕者，以大士威神，具大悲施无畏，故令群生眷恋思慕。长阿含云：欢喜欲见，忆念不忘，生恋慕心是也。恋慕不已，即申赞叹。然威神之力，叹莫能穷。是诸下，明效验。既蒙利益，毕竟成佛。虽现身应物，列四八之殊。其说被机，分十九之异。而大士本意，在阿耨菩提。常生人天等，明其未成佛道之间，毕竟不堕恶趣。人天受乐，修集善因，因圆果满，遇佛授记，此皆大因缘事也，故大品云：『菩萨摩诃萨，欲知诸法因缘，当学般若波罗蜜。』则虽普度众生，入涅槃界。譬如幻师，度幻弟子，彼此离情绝见。」</p><p style="line-height:1.5em">　　【汝今具大慈悲，怜愍众生，及天龙八部，听吾宣说，地藏菩萨不思议利益之事。】</p><p style="line-height:1.5em">　　此是赞许观音具大慈悲，愿为宣说地藏利益功德之事。观世音菩萨累生累劫以来，为诸苦恼众生，拔苦与乐，奋不顾身，普令大地众生，皆能离苦得乐，证得无上菩提而后已。今于忉利天宫，又能为诸未来众生请佛宣说地藏菩萨利益事，故说汝今具大慈悲等。</p><p style="line-height:1.5em">　　【汝当谛听，吾今说之。」观世音言：「唯然世尊!愿乐欲闻。」】</p><p style="line-height:1.5em">　　此是诫听愿闻。初汝当下，是佛诫观音诚谛而听。观世音下，当机奉旨，愿闻法音。</p><p style="line-height:1.5em">　　【佛告观世音菩萨：「未来现在诸世界中，有天人受天福尽，有五衰相现，或有堕于恶道之者。】</p><p style="line-height:1.5em">　　此下分别示不思议事。此是天人五衰相现。在三界中之诸天，都是由于各乘宿善之业而得感生。其中若是宿福深厚，生诸天中，再复积修诸德，则越增越进，趣向圣伦。倘若前福薄劣，既生天中，不事进修，则天福享尽，恶业仍牵，五衰相现，生大苦恼。故涅槃经云：「天上虽无大苦恼事，然其身体柔软细滑，见五相时极受大苦，如地狱苦，等无差别，如蜜和毒药，初美后苦。」正法念处经偈云：「如蜜和毒药，是则不可食，天乐亦如是，退没时大苦。业尽怀忧苦，舍离诸天女，退时大苦恼，不可得譬喻。善业欲尽时，如灯焰欲灭，不知何所趣，心生大苦恼。天上欲退时，心生大苦恼，地狱众苦毒，十六不及一。」五衰相者，是天人将死时所现之五种衰相也。涅槃经云：「释提桓因，命将欲终，有五相现：一者衣裳垢腻。二者头上花萎。三者身体臭秽，四者腋下汗出。五者不乐本座。」佛本行集经亦云：「尔时护明菩萨大士，天寿满已，自然而有五衰相现：何等为五?一者头上花萎。二者腋下汗出。三者衣裳垢腻。四者身失威光。五者不乐本座。」根据俱舍与新婆沙论则谓有大小五衰相，小五衰相现，非定当死，大五衰相现，必定当死。然而小五衰相现后不久，定当会大五衰相现。小五衰相现，虽然未必当死，但不久大衰相现后，则不可幸免，小衰相现可以藉佛威光消灭五衰，延长天寿。故新婆沙论云：「诸天中将命终位，先有二种五衰相现，一小，二大，云何名为小五衰相?一者诸天往来转动，从严身具，出五乐声，善奏乐人，所不能及。将命终位此声不起;有说复出不如意声。二者诸天身光赫奕，昼夜恒照，身无有影，将命终时，身光微昧;有说全灭身影便现。三者诸天肤体细滑，入香池浴，才出水时，水不著身，如莲花叶。将命终位，水便著身。四者诸天种种境界，悉皆殊妙，漂脱诸根，如旋火轮，不得暂住。将命终位，专著一境，经于多时，不能舍离。五者诸天身力强盛，眼尝不瞬。将命终时，身力虚劣，眼便数瞬。云何为大五衰相?一者衣服先净今秽。二者花冠先盛今萎。三者两腋忽然汗流。四者身体欻生臭气。五者不乐安住本座。前五衰相现已犹可转。后五衰相现已不可转。时天帝释，己有五种小衰相现，不久当有大衰相现，心生怖畏!作是念言：谁能救我如是衰厄，我当归谁得免斯难。作是念已，便自了知，除佛世尊，无能救护。寻诣佛所，求哀请救。佛为说法，便得见谛。令彼衰相，一时皆灭。故于佛前，欢喜踊跃!作诸爱语，说此伽他：大仙应当知，我即于此座，还得天寿命，唯愿尊忆持。」在天不事修持，只顾享乐，天福享尽，宿生之恶缘牵引，则会堕落三途，故说或有堕于恶道之者。涅槃经云：「虽复得梵天之身，乃至非想非非想天，命终之时，还堕三恶道中。虽为四天王，乃至他化自在天身，命终生于畜生道中。成为狮子虎豹豺狼象马牛驴等。故知天报尽时，其身大苦。既有斯难，即须披诚疏条此业，忏令伏灭。」折伏罗汉经亦云：「昔忉利天宫有一天，寿命垂尽，有七种瑞现：一顶中光灭。二头上华萎。三面变色。四衣上有尘。五腋下汗出。六身形瘦。七离本座。即自思惟：寿终之后，下生鸠夷那竭国，疥癞母猪腹中作豚。甚预愁苦，不知何计。余天语言：今佛住此，为众说法，唯佛能脱卿罪耳。即到佛所，稽首作礼，未及发问，佛知告曰：一切万物皆归无常。汝素所知，何为忧愁?常诵三自归，如是三日，得离豚身。却后七日，天即寿尽，下生维耶离国，作长者家子。在母胞胎，三自归，始生堕地，亦跪自归。……母傍侍婢，怖而弃走，母亦深怪，谓之荧惑，意欲杀之，父知贵子，令好养之。年向七岁，与其辈类，于道边戏，遇舍利弗，目连，儿前作礼，众圣惊怪，具说天上事。此儿请佛到家，佛为说经。儿及父母内外亲属皆得阿惟越致。」</p><p style="line-height:1.5em">　　【如是天人，若男若女，当现相时，或见地藏菩萨形像，或闻地藏菩萨名，一瞻一礼，是诸天人，转增天福，受大快乐，永不堕三恶道报。】</p><p style="line-height:1.5em">　　此是闻名见像而瞻礼者，消灭衰相而转增天福。当衰相现时，或见地藏菩萨形像，而能三业翘诚，五体投地瞻仰礼拜，或闻地藏菩萨圣号，而念念称名，则自然消灭衰相，而增益天寿，并且自此以后，永远不再堕三恶趣也。此皆地藏菩萨功德愿力之所感应也。如法句譬喻经云：「昔天帝释五德离身，自知命尽，当生陶家，受驴胞胎。愁忧自念：三界之中，济人厄苦，唯有佛耳。驰往佛所，稽首伏地，至心归命佛法圣众。未起之间，其命忽终，便入驴母胎中。时驴解走，破坏坏器。其主打之，寻时伤胎。其神即还入故身中，五德还备，复为天帝。佛赞善哉!殒命之际，归命三尊，罪对已毕，不更勤苦，佛为说偈，帝释闻之，达罪福之变，解兴衰之本，遵寂灭之行，得须陀洹道。」增一阿含亦云：「尔时三十三天有一天子身形有五死瑞应，云何为五?一者华冠自萎，二者衣裳垢坋，三者腋下流汗，四者不乐本位，五者玉女违叛。尔时彼天子愁忧苦恼，捶胸叹息。时释提桓因，闻此天子愁忧苦恼，捶胸叹息，便敕一天子，此何等声，乃彻此间?彼天子报言：天帝当知。今有一天子，命将欲终，有五死瑞应……时释提桓因往至彼欲终天子所，语彼天子言：汝今何故愁忧苦恼，乃至于斯?天子报言：尊者因提!那得不愁忧苦恼，命将欲终，有五死怪，华萎，衣裳垢腻，腋下流汗，不乐本处，玉女违叛，今此七宝宫殿，悉当忘失，及五百玉女，亦当星散，我所食甘露者，今无气味。是时释提桓因语彼天子言：汝岂不闻如来说偈乎?一切行无常，生者必有死，不生则不死，此灭为最乐。汝今何故愁忧乃至于斯?一切行无常之物，欲使有常者，此事不然。天子报言：「云何天帝!我那得不愁忧?我今天身清净无瑕秽，光喻日月靡所不照，舍此身已，当生罗阅城中猪腹中生，生恒食屎，死时为刀所割。时释提桓因语天子言：汝今自归命佛法僧，便不堕三恶趣，故佛说偈言：诸有自归佛，不堕三恶趣，尽漏处天人，便当至涅槃。时天子长跪合掌而作是言：唯愿世尊!善观察之，今在垂穷之地，愿矜愍之，我今自归佛法僧。如是三说已，遂不复处猪胎，乃当更生长者家，容貌端正。至年十岁，释提桓因数数往告，令忆念往昔本缘。后随舍利弗出家，终得阿罗汉果。」</p><p style="line-height:1.5em">　　【何况见闻菩萨，以诸香、华、衣服、饮食、宝贝、璎珞、布施供养，所获功德福利，无量无边。】</p><p style="line-height:1.5em">　　此是见闻后不但瞻礼，更能香华等种种供养布施所获福利也。见闻地藏菩萨，单是瞻礼称念，即得增福延寿，受无极之乐，永远不堕恶道。倘能再进一步的以香华等种种布施供养，则所得福报，更加众多，故说所获功德福利，无量无边。弥勒菩萨所问经论云：「云何布施果?答曰：略说布施：有一种果，所谓受用。复有二种果，所谓现受果，未来受果。复有三种果，即此二种，复加般若。复有四种果，何谓四种?一者有果而无用，二者有用而无果，三者有果亦有用，四者无果亦无用。有果而无用者，谓不至心施，不自手施，轻心布施。彼如是施，虽得无量种种果报，而不能受用。有用而无果者，谓自不施，见他行施，起随喜心。以是义故，虽得受用，而自无果。有果亦有用者，谓至心施，不轻心施。无果亦无用者，谓布施已，因即灭尽。或为出世圣道障故，犹如远离烦恼圣人。复有五种胜果，所谓施与父、母、病人、法师、菩萨、得胜果报。父母恩养生长身命，是故施者得胜果报。又病人者孤独可愍，以是义故，起慈悲心，施病人者，得胜果报。又说法者，能生法身，增长法身，示导善恶，平正非平正，颠倒非颠倒，是故施者得胜果报。又诸菩萨等悉能摄取利益众生故，以快心故，以无因缘而能发起慈悲心故，以摄取三宝不断绝因故，以是义故，施菩萨者，得胜果报。……菩萨求于二种法故，而行布施：一者求于大富资生故，二者求得成就波罗蜜故。又复菩萨起如是心：我若无有多资生故，虽有施心而无财物可以布施，是故起心为欲成就资生大富施与众生。依此施故，怨亲平等，摄取利益。是故菩萨见依布施故，得成就无量福德。一者能摄取怨。二者恒常给济一切众生衣食等物。三者心不怯弱。四者余亲不欺。五者常为众人敬信尊重。六者一切眷属信受其语。七者入大众时，心无怖畏。八者一切怨敌不能伤害。九者亲属欢喜。十者现果资生常有不空。十一者常为他求。十二者所作已办。十三者情所爱敬常自围绕。十四者所不爱敬皆悉远离。十五者所有成就世间出世间利益胜事，常为一切亲属所爱。十六者若无利益，一切诸亲，则怀忧恼。十七者护一切恶。十八者自令安住诸善法中。十九者见他神通，心不欣尚。二十者恒常赞叹一切功德。廿一者覆藏诸过。廿二者弃舍一切非丈夫相。廿三者成就一切大丈夫相。廿四者无有贫穷下贱看施主眼。廿五者一切求心称事满足。是故菩萨摩诃萨，深见布施有如是等无量功德，为欲利益一切众生，自能成办如是力故，言喜布施。以依信喜行布施故，则能满足檀波罗蜜。」</p><p style="line-height:1.5em">　　布施供养平常众生。尚且获益深广，无量无边;而况布施供养菩萨，所得果报，更加殊胜。是故若香若华，乃至宝贝璎珞供养布施，所获功德福利，无量无边。</p><p style="line-height:1.5em">　　【复次观世音!若未来现在，诸世界中，六道众生，临命终时，得闻地藏菩萨名，一声历耳根者，是诸众生，永不历三恶道苦。】</p><p style="line-height:1.5em">　　此是临终闻名，即得离苦。所谓一历耳根，永为道种，是以六道众生临命终时，闻地藏萨萨圣号，即得永远不堕三恶道苦。</p><p style="line-height:1.5em">　　【何况临命终时，父母眷属，将是命终人，舍宅、财物、宝贝、衣服，塑画地藏形像。】</p><p style="line-height:1.5em">　　此是眷属将命终人之财物塑画形像，即得转报。何况，是更进一步之意。即是说是人临终的时候，得闻地藏菩萨的圣号，一声历耳即永远不堕三恶道苦。倘若命终人的眷属，能够将命终人的财物，布施塑画地藏菩萨的形像。是人本来应堕恶趣的，承此功德，也会转生善道。</p><p style="line-height:1.5em">　　【或使病人，未终之时，眼耳见闻，知道眷属，将舍宅宝贝等，为其自身，塑画地藏菩萨形像。】</p><p style="line-height:1.5em">　　此是病人知道为其种因。即是说若是病重人，未终之时，知道眷属将其财物为其种植胜因，则会消灾免难，增延福寿。</p><p style="line-height:1.5em">　　【是人若是业报合受重病者，承斯功德，寻即除愈，寿命增益。】</p><p style="line-height:1.5em">　　此是重病植因，增延福寿。科注引止观云：「怖畏恶道，人命无常，一息不追，千载长往。幽途绵邈，无有资粮。苦海悠深，船筏安寄。年事稍去，风刀不奢。岂可晏然，坐待酸楚。……故为修福，当下除殃。抑岂愈病，更益遐龄。譬之服五石者，不止病差，兼得身充也。」业报合受重病者，由于出资画塑地藏菩萨而兴供养，即得除愈，而增益寿命。由是可知地藏菩萨威神之力也。</p><p style="line-height:1.5em">　　【是人若是业报命尽，应有一切罪障业障，合堕恶趣者。承斯功德，命终之后，即生人天，受胜妙乐。一切罪障，悉皆消灭。】</p><p style="line-height:1.5em">　　此是业报命尽，应堕恶道，承造像胜因，离苦得乐，消灭累劫一切罪障。科注云：「业报命盛者，乃福命俱尽也。然虽福命俱尽，功福修之不爽，故应有五逆之罪障，十忠之业障，合堕恶趣受苦者，因承卖宅塑像功德，即生人天受乐，并前罪业二障，忍皆消灭无余。如大经耆婆言阇王言：修一善心，能破百万种恶。如少金刚，能坏须弥。亦如小火，能烧一切。如少毒药，能害众生。小善亦尔，能坏大恶。虽名小善，其实是大。为是善故，应须忏悔。人能为此，则善资冥福矣。」</p><p style="line-height:1.5em">　　【复次观世音菩萨：若未来世，有男子女人，或乳哺时，或三岁、五岁、十岁已下，亡失父母，乃及亡失兄弟姊妹，是人年既长大，思忆父母，及诸眷属，不知落在何趣?生何世界?生何天中?】</p><p style="line-height:1.5em">　　此是忆念亲灵，未卜何之。乳哺，或言哺乳，小儿初生不久，在襁褓中，不能食硬质之食物，必须母体的乳汁养育之，在此之时，称为乳哺时。科注云：「儿所饮汁，乃母血所化。儿未生，在身为血;既生，血上升为乳。」心地观经云：「若善男子善女人，为报母恩，经于一劫，每日三时，割自身肉，以养父母，而未能报一日之恩。所以者何?一切男女处于胎中，口吮乳根，饮啖母血，及出胎已，幼稚之前，所饮母乳百八十斛。」中阴经亦云：「佛问弥勒：阎浮提儿生堕地，乃至三岁，母之怀抱，为饮几乳?弥勒答曰：饮乳一百八十斛，除母腹中所食血分。」十岁以前，乃至乳哺时，因年龄幼稚，故虽失亲眷，亦莫知追忆。等到年事稍长，而能思忆亲眷者，盖是纯孝子良心之所感也。梵动经云：「我身四大六入，从父母生。乳哺养育，衣食成长，摩扪拥护。」净除业障经云：「父母生养劬劳辛苦，十月妊娠，三年乳哺，长养教诲，艰忧备尽，冀其成立，才艺过人。又望出家，度脱生死。以是恩念，昊天难报。是故我语阿难：左肩担父，右肩担母，绕须弥山，百千万匝，血流没踝，尚不能报一日乳哺之恩。」科注云：「今所以思忆者，盖不知眷属，落在何趣，升沈莫测也。不知生何世界，中边难定也。不知生何天中，敢定罔谙也。故寤寐思之，欲知其处耳。」</p><p style="line-height:1.5em">　　【是人若能塑画地藏菩萨形像，乃至闻名，一瞻一礼，一日至七日，莫退初心。闻名见形，瞻礼供养。】</p><p style="line-height:1.5em">　　此下示修敬的功勋，文分三大段：初段示先亡解脱。次段具告生界。后段示现获妙报。初段文分二节：初节示修胜因。次节示得乐报。这是初节。塑画圣像而作供养，或但闻圣名，最少乃至一瞻一礼，或由一日乃至七日而瞻礼供养者，均获胜福，但切忌中途退却，所谓有始无终，则成就有限，故说莫退初心。初心者，始初立志所发之心也。科注云：「莫退初心一语，是最要之诫。今世之人，择善固执者，吾旦旦慕之而未遇。如营福者，始欲为多、末遂减少。其学道者，初期克进，后乃怠疲。所谓靡不有始，解克有终。有始有卒者，其惟圣人乎。故经云：『鱼子庵罗华，菩萨初发心，三事因中多，及其结果少。』诫厥初心莫退，深有以也。」</p><p style="line-height:1.5em">　　【是人眷属，假因业故，堕恶趣者，计当劫数。承斯男女兄弟姊妹，塑画地藏形像，瞻礼功德，寻即解脱。生人天中，受胜妙乐。】</p><p style="line-height:1.5em">　　此下次节示得乐报，得报中复分为二：初堕恶趣者解脱，次生人天者增因。此是初文。科注云：「假因业者，假即因成、相续、相待之三假也。以虚妄不实，故名为假。止观云：『因成，约外尘内根;相续，但约内根;相待，竖待灭无之无，横待三无为之无心。』一切凡夫，未阶圣道介尔起计，悉皆是见，以有见故，三假苦集。烦恼随从，结业芜蔓，生死浩然，故云堕恶趣中，计当劫数。此言眷属，因业受生也。承斯下，藉福超升。寻即解脱者，由机速，应速，利益速也。譬如父母，念子心重，多智多财，具大势力，众子在难，即能拔之。今地藏菩萨，慈悲心重，权实深智，圣财充足，神力自在。随其眷属堕恶趣者，当下即解脱矣。」故占察经云：「若有人闻是地藏菩萨摩诃萨名号及信其所说者，当知是人速能得离一切所有诸障碍事，疾至无上道。」</p><p style="line-height:1.5em">　　【是人眷属，如有福力，已生人天，受胜妙乐者。即承斯功德，转增圣因，受无量乐。】</p><p style="line-height:1.5em">　　此即得报次文生人天者增因。科注云：「转增圣因，则入三乘之位，受出世之乐矣。如增一阿含：佛告比丘：凡夫之人，不作功德，不得四事供养，复不免三恶道苦，是谓身心俱不乐。作功德阿罗汉，四事供养，无所乏短，复免三恶道苦，是谓身心俱乐。今既增圣因，则身心俱乐矣。」</p><p style="line-height:1.5em">　　【是人更能三七日中，一心瞻礼地藏形像。念其名字，满于万遍。当得菩萨现无边身，具告是人，眷属生界。】</p><p style="line-height:1.5em">　　此下具告生界，文分二段，此是初文瞻礼念名，苦萨现身。三七日中瞻礼尊像，外竭殷勤也;万遍一心称念圣号，内发恭敬也;是以能感应道交如影如响也。科注云：「机感倾诚，现身速应。所谓菩萨清凉月，常游毕竟空，众生心水净，菩提影现中，感应之无差也。问：今有其人矣，累年不蒙寸效，何也?答：须知一心，有事，有理。二途无取，胡能感圣。譬如临镜背视，对谷吞声，奚能致影响乎?无边身者，约事：则无边即边。约理：则边即无边。今礼像称名事一之心，契入如虚空无边理一心内，如空谷答响，明镜现形，故现无边之身，具告所生之界也。」所谓现无边身，即随类现形也，盖十方世界之众生，有无边之类形，而根亦复有种种之差别，菩萨为欲度脱无边众生，故现无边之身。地藏十轮经云：「此善男子，成就如是如我所说不可思议，诸功德法。坚固誓愿勇猛精进，为欲成熟诸有情故，于十方界，或时现作大梵王身，为诸有情，如应说法。或复现作大自在天身，如是乃或作地狱诸有情身。现作如是等无量无数异类之身，为诸有情如应说法。随其所应，安置三乘不退转位。」</p><p style="line-height:1.5em">　　【或于梦中，菩萨现大神力，亲领是人，于诸世界，见诸眷属。】</p><p style="line-height:1.5em">　　此是梦神领见卷属。占察经云：「如是未来诸众生等，能修行忏悔者，从先过去久远以来，于佛法中，各曾习善。随其所修何等功德。业有厚薄，种种别异，是故彼等得清净时，相亦不同。或有众生得三业纯善时，不即更得诸余好相。或有众生得三业善相时，于一日一夜中，复见光明遍满其室，或闻殊特异好香气，身意快然。或作善梦，梦中见佛色身来为作证，手摩其头，叹言善哉，汝今清净，我来证汝。或梦见菩萨身来为作证。或梦见佛形像放光而为作证。」科注云：「上是显机显应，故于称礼之际，现身告知其界。眷属冥机冥应，故于梦中相告。即同善见律天人现梦，乃实梦也。然须了知，善恶凡圣之事，无非是梦。初由梦人，不知梦眷属生界，故塑地藏梦像，梦中瞻礼称名，梦里现身告界。故曰如梦勤加，空名惑绝，回观世间皆梦中事。唯大觉朗然，称大梦觉耳。」</p><p style="line-height:1.5em">　　【更能每日，念菩萨名千遍，至于千日。是人当得菩萨遣所在土地鬼神，终身卫护。现世衣食丰溢，无诸疾苦。乃至横事，不入其门，何况及身。是人毕竟得菩萨摩顶授记。】</p><p style="line-height:1.5em">　　此是现获妙报也。占察经云：「若未来世诸众生等，虽不为求神定智慧，出要之道，但遭种种众厄贫穷困苦忧恼逼迫者，亦应恭敬礼拜供养，悔所作恶，恒常发愿。于一切时一切处，勤心称诵我之名号。令其至诚，亦应速脱种种衰恼。舍此命已，生于善处。」科注云：「此中修因既胜，感果亦胜，较前迥不同矣。土地鬼神，即主土谷，护人民者。亦有护宅护身者。今皆令永护其身。现得三乐，后得妙记。一衣食丰益，则长幼安享矣。二无诸疾苦，则身心调适矣。三绝诸横事，服居诸事静矣。此现世人中之报，事犹小耳。至其人毕竟得菩萨摩顶安慰，亲授记莂。则真因克就，妙果斯臻。世出世间，无不成就，威神利益，为若此也。」</p><p style="line-height:1.5em">　　【复次观世音菩萨：若未来世，有善男子善女人，欲发广大慈心，救度一切众生者，欲修无上菩提者，欲出离三界者。】</p><p style="line-height:1.5em">　　此下明度生证果，此是发心度人。科注云：「此是大菩萨心，习行般若波罗蜜，故能发起度人之心。然慈悲本具，昔著我人，故分彼此，今知同体，故发等心。以大慈故，念众生得乐，亦与乐事，以大悲故，愍众生受苦，亦脱苦境，故言救度一切众生。遍缘法界，名广，普度群迷，曰大。欲修无上菩提者，此明自求佛果。了己法性，与一切法，无二无别，上求下化，发菩提心也。出离三界者，即圆教初信至七信，见思先去，长别三界苦轮也。」</p><p style="line-height:1.5em">　　【是诸人等，见地藏形像，及闻名者，至心归依。或以香华衣服、宝贝饮食，供养瞻礼。是善男女等，所愿速成，永无障碍。】</p><p style="line-height:1.5em">　　此明修因速得成就。此中支分三节：初是诸人等，是见闻归依。次从或以香华下，是竭诚供养。三是善男女下，是愿事成就。占察经云：「若人虽学如是信解，而善根业薄，未能进趣。诸恶烦恼，不得渐伏。其心疑怯，畏堕三恶道，生八难处。畏不常值佛菩萨等，不得供养，听受正法。畏菩提行，难可成就。有如此疑怖，及种种障碍等者。应于一切时，一切处，常勤诵念我(地藏)之名字。若得一心善根增长，其意猛利，当观我法身，及一切诸佛法身，与己自身，体性平等，无二无别，不生不灭，常乐我净，功德圆满。……复次若人欲生他方现在净国者，应当随彼世界佛之名字，专意诵念，一心不乱……决定得生彼佛净国。善根增长，速获不退。当知如上一心系念，专思惟佛，平等法身。一切善根中其业最胜。所谓勤修习者，渐渐能向一行三昧。若到一行三昧者，则成广大微妙行心，名得相似无生法忍。以能得闻我(地藏)名字故，亦能得闻十方诸佛名字故。以能至心礼拜供养我(地藏)故，亦能至心礼拜供养十方诸佛故。以能得闻大乘深经故，能执持书写供养恭敬大乘深经故，能受持读诵大乘深经故。能于究竟甚深第一实义中，不生怖畏，远离诽谤，得正见心，能信解故。决定除灭诸罪障故，现证无量功德聚故。」大方广十轮经亦云：「诸来大众最勇猛，地藏至此真佛子。伏藏七宝满中施，佛藏珍宝是无畏。种子即是大菩萨，一切众生之商主。此主能生佛法宝，大功德海而精进。大悲体性甚聪哲，能救一切众生苦。亦能救度诸怖畏。譬如明月示正道。能生善根如大地，亦如金刚摧诸结。为大施主解脱宝。漂诸烦恼如大水。如盖普覆烦恼热，亦如良药除众病。于一食顷赞地藏，过诸菩萨百亿劫。如诸智者无量德，是故地藏大名称。烦恼系缚诸众生，皆令远离得解脱。得首楞严大三昧，能度诸禅至彼岸。十二因缘悉清净，其智广大如虚空。无量佛国诸众生，皆悉能灭黑闇聚，而于一切四禅中，遍观佛国修诸行。能令众生入三昧，皆悉得离烦恼热。众生过去恶业故，常处刀兵疾疫劫。于此世间受苦恼，彼善男子能救脱。一切六道诸众生，常为苦恼之所逼，当悉归命于地藏，当令苦恼悉消灭。众生轮转没诸苦，互相残贼起斗诤，若能归命地藏者，令彼斗诤皆悉忍。趣于三恶甚可畏，所求不得常苦恼，亦当归命于地藏，一切皆得除怖畏。若修持戒及念定，欲得多闻智慧者，皆当归命于地藏，随心所愿悉满足。欲得如是诸功德，及以工巧善种子，皆当归命于地藏，令彼所愿悉满足。一切药谷诸福田，乃至欲求男女等，皆当归命于地藏，令彼所愿悉满足。若欲修行诸功德，一切所有依大地，药谷滋茂而润泽，亦因地藏得增长。结业烦恼所覆障，造作十恶诸不善，皆当归命于地藏，悉除结使重恶罪。能以正法示众生，作种种形随应说，具修布施诸功德，欲救众生起大悲。假使满足于百劫，不可分别其功德。具名功德之大藏，一切皆当供养之。」</p><p style="line-height:1.5em">　　【复次观世音：若未来世，有善男子善女人，欲求现在未来，百千万亿等愿，百千万亿等事。】</p><p style="line-height:1.5em">　　此下是所求愿事，皆得成就，此是叙述所求愿事。众生心行种种差别，各各不同，故所求愿事亦互异，所以说百千万亿等愿事。</p><p style="line-height:1.5em">　　【但当归依瞻礼，供养赞叹地藏菩萨形像，如是所愿所求，悉皆成就。】</p><p style="line-height:1.5em">　　此是所求皆遂也。大方广十轮经云：「善男子!弥勒、文殊、观世音、普贤等而为上首，如是等恒河沙诸大菩萨，若人于百劫中，礼敬供养，欲求所愿。不如于一食顷礼拜供养地藏菩萨，功德甚多，所愿速得，皆悉满足。何以故?此地藏菩萨，于一切众生，大能饶益，为如意宝故。此族姓子，若欲成熟众生故，能发坚固大悲伏藏，令满一切众生心愿。是故善男子善女人，应当供养地藏菩萨。」</p><p style="line-height:1.5em">　　【复愿地藏菩萨，具大慈悲，永拥护我。是人于睡梦中，即得菩萨摩顶授记。】</p><p style="line-height:1.5em">　　此是至诚所感，梦中菩萨摩顶授记也。梦中得菩萨摩顶为授当来成佛尊记，当然是菩萨威神自在，愿力无边，亦是行者信心坚固至诚所感。故说感应道交不思议也。</p><p style="line-height:1.5em">　　【复次观世音菩萨：若未来世，善男子善女人，于大乘经典，深生珍重，发不思议心，欲读欲诵，纵遇明师，教视令熟，旋得旋忘，动经年月，不能读诵。是善男子等，有宿业障，未得消除，故于大乘经典，无读诵性。】</p><p style="line-height:1.5em">　　此是叙述宿障根钝，无读诵性也。科注云：「男女二众，举受法之机。大乘经典乃方等之法。深生珍重者，以佛法如如意珠，能出生众宝，故珍敬爱重也。言发不思议心者何?罗云忍辱经云：「佛之明法，与俗相背。俗之所珍，道人所贱。故著欲之人，不好我无欲之行。』今既珍重发心读诵，则心法一体，其谁能思议其心之深浅哉。此明发心胜。次正明根钝。明师者，能备了性相行位因果，堪为人中模范者。此千生万劫，殊难遭遇。今幸遇之，而教其阅视经典，令熟读而熟诵之。其奈根性鲁钝，旋得熟之，旋又忘之。经年累月，不能对本而成读，背本而成诵也。是善男子下，示根钝意，宿业障未消，故于经典无读诵性。宿业障，有多因缘，盖读诵经典，是了因种。由宿不诵习，而了因无种。为山云：『今生空过，来世窒塞。』或往昔不能亲近佛法，不敬沙门，婆罗门，障人说法，障人学经，障人读经，障人书写，乃至沉湎曲檗，失智慧种，故今世纵遇明师教习，不能读诵也。」妙法决定业障经云：「敷演大乘经典之处，若有众生，闻说大乘，心不乐闻，调弄诽谤。当知则是邪魔眷属。诽谤大乘经典心，故死堕阿鼻，受苦无量，复生饿鬼食火屎尿。无量劫中，受苦毕已，后生人中，盲聋喑哑，病癫不具。」</p><p style="line-height:1.5em">　　【如是之人闻地藏菩萨名，见地藏菩萨像，具以本心，恭敬陈白。】</p><p style="line-height:1.5em">　　此是以虔敬心，对像陈白也。此人对于大乘经典，深生爱重，发不可思议之心，乐欲读诵，由于宿生业障，未得消除，故纵遇明师竭心教习，旋得旋失，经年累月不能读诵。此人若闻地藏菩萨名，或见地藏菩萨形像，能够剖心向菩萨像前陈白斯事，则蒙菩萨慈光加庇，令此人累生宿障消除，智慧现前，堪能读诵一切大乘经典，经恒沙劫，不会遗忘。</p><p style="line-height:1.5em">　　【更以香华，衣服饮食，一切玩具，供养菩萨。】</p><p style="line-height:1.5em">　　此是修供养。占察经云：「至心礼我地藏菩藏摩诃萨，因即立愿：愿令十方一切众生，速得除灭恶业重罪，离诸障碍。资生众具，悉皆充足。如是礼已，随所有香华等，当修供养。修供养者，仰念一切佛法僧宝，体常遍满，无所不在，愿令此香华等同法性，普熏一切诸佛刹土，施作佛事。又念十方一切供具，无时不有。我今当以十方所有一切种种香华璎珞，幢幡宝盖，诸珍妙饰，种种音乐，灯明烛火，饮食衣服，卧具汤药，乃至十方所有一切种种庄严供养之具，忆想遥拟普共众生奉献供养。当念一切世界中有修供养者，我今随喜。若未修供养者，愿得开导令修供养。又愿我身速能遍至一切刹土，于一切佛法僧所，各以一切种庄严供养之具，共一切众生，等持奉献，供养一切诸佛，法身、色身、舍利形像，浮图塔庙，一切佛事。供养一切所有法藏及说法处。供养一切贤圣僧众。愿共一切众生修行如是供养已，渐得成就六波罗蜜，四无量心，深知一切法本来寂静，无生无灭，一味平等。离念清净，毕竟圆满。又应别复系心供养我地藏菩萨摩诃萨。次当称名，若默诵念，一心告言：南无地藏菩萨摩诃萨，如是称名，满足至千，经千念已，而作是言：地藏菩萨摩诃萨，大慈大悲，唯愿护念，我及一切众生，速除诸障，增长净信。」</p><p style="line-height:1.5em">　　【以净水一盏，经一日一夜，安菩萨前，然后合掌请服，回首向南，临入口时，至心郑重。】</p><p style="line-height:1.5em">　　此是请服法水也。科注云：「用净水者，藉缘发慧也。以智者乐水，水有流通涤秽之用，润物滋生之功。今藉以涤宿障，润愚燥，滋读性，通慧门也。故神水经云：『水在河中为河水，水在井中为井水，水入佛钵为佛水，入腹中为真水。以清治浊，以正治邪，众邪断绝，知水为真。』今故用之。一盏，表一道清净。一日夜，表制心一处，日表智明，夜表愚暗也。安菩萨前，求加被进取。合掌请服，表一心佩戴。回首向南，表背坎向离，表冥契平等大慧者矣。」</p><p style="line-height:1.5em">　　【服水既毕，慎五辛酒肉、邪淫妄语，及诸杀害，一七日，或三七日。】</p><p style="line-height:1.5em">　　此是谨守戒法。五辛，又名五荤，即五种有辛味之蔬菜。楞严经云：「是诸众生求三摩地，当断世间五种辛菜。是五种辛，熟食发淫，生啖增恚。如是世间食辛之人，纵能宣说十二部经，十方天仙嫌其臭秽，咸皆远离。诸饿鬼等，因彼食次，舔其唇吻。常与鬼住。福德日销，长无利益。是食辛人，修三摩地。菩萨天仙，十方善神不来守护。大力魔王，得其方便，现作佛身，来为说法。非毁禁戒，赞淫怒痴。命终自为魔王眷属，受魔福尽，堕无间狱。」梵网经云：「若佛子不得食五辛，大蒜(胡菱)、茖葱(即薤头亦慈名山葱)、慈葱(葱也)兰葱(小蒜)、兴渠(阿魏)，是五辛一切食中不得食，若故食，犯轻垢罪。」梵语苏罗(Sura)，翻译为酒。酒有三类，一谷酒，以谷米、麦、高梁等制造而成者。二药酒，以种种药草合米等而酿或者。三果酒，以葡萄提子等种种果子而酿造者。总之能使人醉之饮料，通名为酒。酒之一戒，僧俗严禁，如五戒之第五，十戒之第五，具足戒中九十单堕之第五十一，菩萨四十八轻戒之第二。俱舍论云：「契经说：诸有苾刍，称我为师，不应饮酒，乃至极少如一茅端所沾酒量，亦不应饮。」四分律云：「佛告阿难：自今以后，以我为师者，乃至不得以草木头内著酒中而入口。」梵网经云：「若佛子，故饮酒，而酒生过失无量，若自身手过酒器与人饮酒者，五百世无手，何况自饮。」大爱道经亦云：「夫酒为毒药，酒为毒水，酒为毒气，众失之源，众失之本。」由于酒生过失无量，故四分律列十种过与三十六种失，智论举三十五种过。肉者，众生肉也，众生肉与我肉，同一是肉，我肉既不肯自食，则众生肉亦不应当食。况且食肉断慈悲种，一切佛性种子遮断不生，是故不应食肉。故梵网经云：「若佛子!一切众生肉不得食。夫食肉者，断大慈悲佛性种子。一切众生见而舍去。是故一切菩萨，不得食一切众生肉。食肉得无量罪，若故食者，犯轻垢罪。」涅槃经云：「云何如来不听食肉?善男子!夫食肉者断大悲种。」「行住坐卧，一切众生，闻其肉气，悉生恐怖。譬如有人，近师子已，众人见之，闻师子臭，亦生恐怖。如人啖蒜，臭秽可恶，余人见之闻臭舍去。设远见之，犹不欲视，况当近之。诸食肉者，亦复如是，一切众生闻其肉气悉皆恐怖，生畏死想。水陆空行，有命之类，悉舍之走，咸言此人是我等怨，是故菩萨不习食肉。」入楞伽经云：「我观众生轮回五道，同在生死，共相生育，递为父母，兄弟姊妹，若男若女，中表内外，六亲眷属，或生余道。善道恶道，常为眷属。以是因缘，我观众生，更相啖肉，无非亲者。由食肉味，递互相啖，常生害心，增长苦业，流转生死，不得出离。佛说是时，诸恶罗刹闻佛所说，悉舍恶心，止不食肉。递相劝发菩提之心，护众生命，过自护身，离一切恶，诸肉不食。悲泣流泪白言：世尊，我闻佛说，谛观六道：我所啖肉，皆是我亲，乃知食肉众生，是我大怨。断大慈种，长不善业，是大苦本。我从今日，断不食肉，及我眷属，亦不听食。如来弟子，有不食肉者，我当昼夜亲近拥护。若食肉者，我当作大不饶益。大慧!罗刹恶鬼，常食肉者，闻我所说，尚发慈心。况我弟子行善法者，当听食肉。若食肉者，当知即是众生大怨。断我圣种。大慧!若我弟子，闻我所说，不谛观察而食肉者，当知即是旃陀罗种，非我弟子，我非其师。」鸯掘魔经亦云：「文殊白佛言：世尊!诸佛不食肉耶?佛言：如是一切众生，无始生死，死生轮转，无非父母，兄弟姊妹。犹如伎儿，变易无常。自肉他肉，则是一肉，是故诸佛悉不食肉。」非己夫妇，则不应淫，不应而作，就叫做邪淫。邪淫为五戒之一，经论所禁。故萨遮尼乾子经云：「自妻不生足，好淫他妇女，是人无惭愧，受苦常无乐。现在未来世，受苦及打缚，舍身生地狱，受苦常无乐。」般泥洹经云：「佛告奈女：好邪淫者，有五自妨：一名声不好，二王法所疾，三怀畏多疑，四死入地狱，五地狱罪竟，受畜生形，皆罪所致。能自灭心，不邪淫者，有五增福：一、多人称誉。二不畏县官，三身得安隐，四死生天上，五从立清净，得泥洹道。」法苑珠林云：「邪淫入地狱，登彼刀叶林，热铁钉其口，洋铜灌入心。毒龙碎骨髓，金刚鼠食阴。铜柱缘上下，铁床卧隐深。」往生要集亦云：「狱卒取地狱人，置刀叶林。见彼树头，有好端正严妇女。如是见已，即上彼树。树叶如刀，割其身肉，次割其筋。如是劈割一切处已。得上树已，见彼妇女，复在于地，以欲媚眼，上看罪人。作如是言：念汝因缘，我到此处。见已，欲心炽盛，次第复下，刀叶向上。」妄语，十恶之一，以欺他之意，作不实在之言语，名为妄语。大小乘僧俗之戒，均严禁之。正法念处经云：「妄语言说者，恼一切众生。彼常如黑暗，有命亦同死。语刀自割舌，云何舌不堕。若妄语言说，则失实功德。若人妄说语，口中有毒蛇。刀在口中住，炎火口中然。口中毒是毒，地上毒非毒。口毒割众生，命终堕地狱。若人妄说语，自口中出脓，舌则是泥犁，舌亦如炽火。若人妄谗语，彼人速轻贱，为善人舍离，天则不摄护。常憎疾他人，与诸众生恶，方便恼他人，因是入地狱。」「甘露及毒药，皆在人口中，甘露谓实语，妄语则为毒。若人须甘露，彼人住实语。若人须毒药，彼人妄语说。毒不决定死，妄语则决定。若人妄语说，彼得言死人?妄语不自利，亦不益他人。若自他不乐，云何妄语说。若人恶分别，喜乐妄语说，死堕火刀上，得如是苦恼。毒害虽甚恶，唯能杀一身;妄语恶业者，百千身被坏。」「实语得安乐，实语得涅槃，妄语生苦果，今来在此受。若不舍妄语，则得一切苦。实语不须买，易得而不难。实非异国来，非从异人求。何故舍实语，喜乐妄语说。妄语言说者，是地狱因缘。因缘前已作，唱唤何所益。妄语第一火，尚能烧大海。况烧妄语人，犹如烧草木。若人舍实语，而作妄言说，如是痴恶人，弃宝而取石。若人不自爱，而爱于地狱，自身妄语火，此处自烧身。实语甚易得，庄严一切人，舍实语妄说，痴故到此处。」优婆塞戒经云：「若复有人，乐于妄语，是人现得，恶口恶色。所言虽实，人不信受。众皆憎恶，不喜见之;是名现世，恶业之报。舍此身已，入于地狱。受大苦楚，饥渴热恼：是名后世，恶业之报。若得人身，口不具足，所说虽实，人不信受，见者不乐。虽说正法，人不乐闻。是一恶人，因缘力故，一切外物，资生减少。」智度论云：「如佛说妄语有十罪：何等为十?一口臭气。二善神远之，非人得便。三虽有实语，人不信受。四智人谋议，常不参预。五常便诽谤，丑恶之声，周闻天下。六人所不敬，虽有教敕，人不承用。七常多忧愁。八诽谤业因缘。九身坏命终，当堕地狱。十若出为人，常被诽谤。」禅秘要经云：「此妄语人，命终之后，疾于电雨，必定当堕阿鼻地狱，寿命一劫。从地狱出，堕饿鬼中，八千岁时啖热铁丸。从饿鬼出，堕畜生中，生常负重，死复剥皮。经五百生，还生人中，聋盲喑哑，癃残百病，以为衣服。如是经苦，不可具说。」法苑珠林亦云：「妄语诳人巧，地狱受罪拙。焰锯解其形。热铁耕其舌。灌之以洋铜，磨之以刚铁，悲痛碎骨髓，呻吟常呜咽。」杀害者，亦十恶业之一，断绝人畜等一切有情之生命相续，就叫做杀害。智论云：「若实是众生，知是众生，发心欲杀而夺其命，生身业，有作色，是名杀生罪。」杀生之罪，自下手杀与教人使杀，其罪同等。五戒、八戒、十戒、菩萨戒等，各有杀生戒，但不分人畜;比丘之具足戒，则分杀人戒与杀畜生戒二种：杀人为性戒，为四波罗夷重罪之一;杀畜生为遮戒，为九十单堕罪之一。而菩萨戒则杀与自杀之罪同等，均属于菩萨十波罗夷重罪之一。法苑珠林云：「戏笑杀他命，悲号入地狱。臭秽与洋铜，灌注连相续。奔刀赴火焰，擘裂碎楚毒。亿载苦万端，伤心不可录。杀生入四趣，受苦三途毕，得生人道中，短命多忧疾。疫病瘿艰苦，寿短常沉没。若有智黠人，杀心宁放逸。」对于五辛等，固然是求愿的人，欲所求的愿事有得感应，应当谨慎戒绝的。况且五辛熟食发淫，生啖增恚，食肉断慈悲种，酒，邪淫等，在佛谓之五戒，在儒称之五常(仁—不杀，义—不盗，礼—不邪淫，智—不饮酒，信—不妄语)。五戒正范云：「全五戒则人相具足，满十善则天报恒随。反斯二种，则三途出没，万苦交加。」又云：「若百家之乡，十人持五戒，则十人淳谨，百人修十善，则百人和睦。传此风教，遍于宇内，则仁人百万。夫行一善，则去一恶。能去一恶，则息一刑。一刑息于家，百刑息于国。其为元首者，则不治而坐致太平矣。所以受持五戒，不但钦遵佛制，报感乐果。抑且冥助王化，益补邦家。」由是之故，是以应当遵行，一七乃至三七日，或能终生奉持，自然感应道交，毕获乐果也。</p><p style="line-height:1.5em">　　【是善男子善女人，于睡梦中，具见地藏菩萨，现无边身，于是人处，授灌顶水。其人梦觉，即获聪利。应是经典，一历耳根，即当永记，更不忘失，一句一偈。】</p><p style="line-height:1.5em">　　此是获得智慧也。言睡梦者，如善见律云：「梦有四种：一四大不和梦，二先见梦，三天人梦，四想梦。云何四大不和梦?答：睡眠时，梦见山崩，或飞腾虚空，或见虎狼师子追逐，此是四大不和梦。虚而不实。云何先见梦?答：昼日见，或白或黑，或男或女，夜克梦见，是名先见梦。此亦不实。云何天人梦?答：若善知识，天人为现善梦，令人得善。若恶知识者，为现恶梦。此即真实。云何想梦?答：此人前身，或有福德，或有罪障。若福德者现善梦，罪者现恶梦。如菩萨初欲入母胎时，梦见白象，从忉利天下入其右胁，此是梦想也。若梦礼佛诵经持戒布施种种功德，此亦想梦。问：梦为善?不善?无记耶?答：亦善，不善无记。若梦见礼佛听法说法，此是善功德。若梦见杀盗淫，此是不善梦。若梦见青黄赤白色等，此是无记梦也。」出生菩提心经亦云：「尔时世尊告迦叶婆罗门言：汝善男子!有四种善梦，得于胜法。何等为四?所谓睡眠中梦见莲华，或见伞盖，或见月轮及见佛形。如是见己，应自庆幸，我遇胜法。尔时世尊，而说偈言：若有睡梦见莲华，及以梦见于伞盖，或复梦里见月轮，应当获得大利益。若有梦见佛形像，诸相具足庄严身，众生见者应欢喜，念当必作调御人。」精诚所感，金石为开，故是善男女等，于地藏菩萨像前，翘勤五体，清净三业，以香华等种种供养，更能严持五戒，三七求愿，所以能于睡梦之中，具见地藏菩萨现无边身，为其授灌顶水。灌顶(Abhisecani)，古印度国王即位时，以四大海之水灌于顶而表祝意。密教，效此世法，于其人加行成就，嗣阿阇黎位时，设坛而行灌顶仪式。显教虽说等觉菩萨于色究竟天由十方诸佛受灌顶而成佛之事，而无说于学人实行之法则者。如大日经疏云：「譬如世间刹利之种，谓欲绍其继嗣令王种不断故，为其嫡子，而作灌顶，取四大海水，以四宝瓶盛之，种种严饰。又严饰子身，众物咸备。又饰大象，于象背上持瓶，令太子坐于坛中，所统毕集，于象牙上，水令流注太子之顶。灌此水已，本声三唱汝今当知，太子已受位竟，自今已后，所有教敕，皆当奉行。今如来法王，亦复如是，为令佛种不断故，以甘露法水，而灌佛子之顶，令佛种永不断故。为顺世法故，有此方便印持之法。从此以后，一切圣众，咸所敬仰，亦知此人毕竟不退无上菩提，定绍法王之位。」是善男女既是宿障未消，致生愚昧，对于大乘经典，无读诵性。今则发心供养地藏菩萨，及严持斋戒，至诚求发智慧。蒙菩萨慈光加庇，于睡梦中，现身授以甘露法水，以灌其顶。则一切宿障，自然消除，故其人梦觉，即获聪明。既获聪明，则智慧门开，故应是经典，一历耳根，永远不会忘失一句一偈。应是经典，即佛说的一代时教，即是一切经典，明其所闻者多也。虽然所闻者多，但都通通不会忘失，乃至最少一偈或一句，亦都永记。是则地藏菩萨威力所加被也。</p><p style="line-height:1.5em">　　【复次观世音菩萨：若未来世，有诸人等，衣食不足，求者乖愿。或多病疾，或多凶衰，家宅不安，眷属分散。或诸横事，多来忤身。睡梦之间，多有惊怖。】</p><p style="line-height:1.5em">　　此下转恶相而遂善愿也。此是昼见诸事，夜现诸恶梦也。衣食不足，就是由于贫穷所致。因为贫穷，故此感到诸事都不如意，故说求者乖愿，这是人在世间感到最苦恼的事。如灯指经云：「当知贫穷，比于地狱。贫穷苟生，与死无别。先惯富乐，卒罹穷困，失所依凭，栖寄无处。忧心火炽，愁毒焦然。华色既衰，悴容转彰。身体尪羸，饥渴消削，眼目押陷，诸节骨立，薄皮缠裹，筋脉露现，头发蓬乱。手足锐细，其色艾白。举体皴裂，又无衣棠。至粪秽中，拾缀粗弊，连缀相著，馋遮人根。赤露四体，倚卧粪堆，无复席荐。诸亲旧等，见而不识。历巷乞食，犹如饿乌。至知友边，欲从乞食，守门之人，遮而不听。伺便辄入，复为排辱。舍主既出，欲加鞭打。俯偻曲躬，再拜谢罪。舍主轻蔑，都不回顾。设得入舍，轻贱之故，既不与语，又不敷座。与少饮食，撩掷盂器，不使充饱。……由我贫穷，所向无路。譬如旷野为火所烧，人不喜乐。如枯树无荫，无依投者。如苗被霜雹，捐弃不收。如毒蛇室，人皆远离。如杂毒食，无有尝者。……我亦如是，所向之处，动作讥嫌。所有谈说，发言生过。虽说好语，他以为非。若造善业，他以为鄙。所为机捷，复嫌轻躁。若复舒缓，又言重直。设复赞叹，人谓谄誉。若不加誉，复生诽谤，言此贫人，常无好语。若复教授，复言诈伪。耆旧强有所知。若广言说，人谓多舌。若默无言，人谓藏情。若正直说，复云粗犷。若求人意，复言谄曲。若数亲附，复言幻惑。若不亲附，复言骄诞。若顺他说，复言诈取他意。若不随顺，复言自专。若屈意承望，骂言寒贱。若不屈意。言是贫人犹故自我。若小自宽放，言其愚痴，无有拘忌。若自摄捡，言其空粗，诈自端确。若复欢逸，言其诪张，状似狂人。若复忧惨，言其含毒，初无欢心。若闻他语，有所不尽，为其判释，言其命趣，以愚代智，耐羞之甚。若复默然，复言顽嚣。不识道理。若小戏论，言不信罪福。若有所索，言其苟得，不知廉耻。若无所索，言今虽不求，后望大得。若言引经书，复云诈作聪明。若言语朴素，复嫌疏钝。若公论事实，复言强说。若私屏正语，复言谗佞。若著新衣，复言假借严饰。若著弊衣，复言儜劣寒悴。若多饮食，复言饥饿饕餐。若少饮食，言腹中实饥，诈作清廉。若说经论，言显己所知，彰我闇短。若不说经论，言愚痴无识，可使放牛。若自道昔日事业，言夸业自誉。若自杜默，言门资浅薄。诸贫穷者，行来进止，言说俯仰，尽是[僣-曰+心]过。富贵之人，作诸非法，都无过患，举措云为，斯皆得所。」四大增损，寒热相侵，四百四病，突然发生，故曰多诸病疾。或遭饥馑，或遇刀兵，或逢疾疫，诸多变幻，故云多凶衰。因逢不测之岁，以致合家惶惶，不可终日，故说家宅不安。时适凶年，家族觅食他方，亲属谋生异地，故说眷属分散。天灾人祸，不翼飞来，恼乱斯人，故说诸横事，多来忤身。不应遭遇者，而遭遇之，谓之横事。因为日间所受诸多不如意事，恼乱心神，故于夜间梦寐之间，亦诸多惊怖。所谓日有所思(事)，夜有所梦。</p><p style="line-height:1.5em">　　【如是人等，闻地藏名，见地藏形，至心恭敬，念满万遍。是诸不如意事，渐渐消灭，即得安乐。衣食丰溢。乃至于睡梦中，悉皆安乐。】</p><p style="line-height:1.5em">　　此是倘有不如意事缠扰，得闻地藏菩萨圣号，而称名满万遍，睹地藏菩萨圣像，而至心恭敬瞻礼，则一切不如意事化为乌有，衣食丰足，睡眠安乐。科注云：「至心恭敬，彻到源底也。闻名不惑于名，见相不著于相，冥契真实中基，方曰至心。若以如是心，念满万遍，则万惑全袪，万德圆显。故凡有不如意事，渐至消灭，即得安隐而快乐也。昔之衣食不足，今反丰饶盈溢。乃至睡梦惊恐，亦悉得身心安泰，而和乐矣。转祸为祥，捷于桴鼓，诚不思议之事也。」</p><p style="line-height:1.5em">　　【复次观世音菩萨：若未来世，有善男子善女人，或因治生，或因公私，或因生死，或因急事，入山林中，过渡河海，乃及大水，或经险道。】</p><p style="line-height:1.5em">　　此下是涉于山林河海，险难之处，均能化险为夷，除危为安也。此是叙述当事之人，所历之境也。治生者，治理资生之事业也。为大众服务曰公，为自己筹谋，曰私。人在生死存亡之际，急需有人能为救脱，而此人不畏强权，不惧嫌牵，务欲济人于急难，故说或因生死。或者说为著亲属生死问题，而扑扑风尘之奔走，故云或因生死。急事，即紧急困难之事。如官府拘拿，盗贼劫夺，水火忽来，冤家偶遇等，均是仓卒忽至，难以应付之事。为著应付这些琐事，或者走入高密山林之中，路经羊肠栈道，逢虎狼以丧生，或者渡在江河海洋之内，途逢骇浪惊涛，可致覆舟而失命。故说险道。科注云：「夫人出入行来，不离跋涉艰险，陆则登车坐马，水则驾艇乘槎，未免鱼龙虎豹之患，安禁临深履薄之忧。若能称地藏之名，便可免颠溺之难。」</p><p style="line-height:1.5em">　　【是人先当念地藏菩萨名万遍，所过土地，鬼神卫护，行住坐卧，永保安乐。乃至逢于虎狼师子，一切毒害，不能损之。」】</p><p style="line-height:1.5em">　　此示称名利益。是人，是指经险道之人。这种人当其离开家门以前，知道此次出外必经险道，或者预料出外必定艰难，在未动程之前，先当念地藏菩萨圣号满足万遍，则经过之处，所在土地等无量善神必然卫护，令是人行住坐卧之中，永保安宁，乃至纵然逢著虎狼狮子等最毒害之物，亦不能伤损。所以要念地藏圣号万遍者，表万德圆融之性，人人本具也，又表示最至诚恳切也。所谓虎狼狮子一切毒害，不能损之者。如大方广十轮经云：「若有众生，为诸毒蛇，种种禽兽，之所螫者，或被种种毒药所中，能称地藏名号，一心归依者，是诸怖畏，悉得解脱。若有众生，为阿波魔罗掩蔽伤害，若一日二日三日乃至四日，能令心狂、心乱、心战、心掉、心颠倒、乃至失心，能称地藏菩萨名号，一心归依者，如是族姓男女，于诸怖畏悉皆解脱，安住涅槃，得第一乐。若有众生，为诸罗刹恶鬼所捉，鸠槃荼所捉，富单那所捉，迦吒富单那，狮子虎狼，恶毒蛊道，或为军阵斗争，怨贼围绕，临敌惧死，贪生求乐，能称地藏菩萨名号，一心归依者，如是族姓男女，速离众苦，悉除患难。安住涅槃，得第一乐。」</p><p style="line-height:1.5em">　　【佛告观世音菩萨：「是地藏菩萨，于阎浮提有大因缘。若说于诸众生，见闻利益等事，百千劫中，说不能尽。】</p><p style="line-height:1.5em">　　此是总结利益之事。地藏菩萨普化十方，而利益之事，遍在南洲，故说于阎浮提有大因缘。由于遍十方界而现身化度，无量劫来，所化众生，无量无边不可称数，故云说不能尽。地藏十轮经云：「一日称地藏，功德大名闻，胜俱胝亿劫，称余智者德。能解诸众生，一切烦恼缚，至健行定等，诸定之彼岸。十二缘清净，诸智如虚空。破无边佛土，诸有情暗聚。随诸土入定，四静虑等流。普令诸有情，入定除惑热。众生宿恶业，刀兵病饥谨，随所在恼害，皆能令解脱。众生五趣身，诸苦所逼切，归敬地藏者，有苦悉皆除。众生乘苦轮，展转相违害，归敬地藏者，皆住忍慈心。十二缘所怖，追求苦所依，归敬地藏者，皆安住无畏。若乐修诸福，正念戒闻慧，归敬地藏者，所求皆满足。乐一一功德，工巧药种子，归敬地藏者，所求皆满足。求诸谷药田，男女衣仆使，归敬地藏者，所求皆满足。众德具相应，能任持大地，因兹诸谷药，润泽而细软。诸烦恼所覆，乐行十恶业，归敬地藏者，烦恼恶皆除，现作种种身，为众生说法，具足施功德，悲愍诸众生。假使百劫中，赞说其功德，犹尚不能尽，故皆当供养。」</p><p style="line-height:1.5em">　　【是故观世音!汝以神力，流布是经。令娑婆世界众生，百千万劫，永受安乐。」】</p><p style="line-height:1.5em">　　此是结劝流布也。科注云：「此二大士，均与南洲有大因缘，故藉以流通。可谓同声相应，同气相求。则阎浮提六道众生，何患罪障之不消，功福之不萃。自然百千万劫，永受人天三乘之安乐矣。」十轮云：「地藏真大士，具杜多功德，现声闻色相，来稽首大师。施诸众生乐，救脱三有苦。雨无量种雨。……勇猛名地藏，现出家威仪。七圣财伏藏，无畏佛音声。诸菩萨胜幢，众生之导首。解脱宝所依，福海具精进。悲意乐聪敏，救苦诸有情。与怖者为城，如明月示道。生善根如地，破惑如金刚。能施解脱宝，如水漂众惑，烦恼热为盖，愈疾如良医。」地藏菩萨自说偈亦云「我曾十三劫，已勤修苦行，为一切有情，除三灾五浊。」</p><p style="line-height:1.5em">　　【尔时世尊，而说偈言：「吾观地藏威神力，恒河沙劫说难尽。见闻瞻礼一念间，利益人天无量事。】</p><p style="line-height:1.5em">　　此下重颁赞德，此是总颂地藏神力难尽。偈者，梵语伽陀(Gatha)，译为孤起颂，与前文完全不想应的辞句，梵话祇夜(Geya)，译为重颂，为十二分教之一，与前文几乎相应的文字。偈颂，略有二种：一者通偈，凡三十二字为偈者，名叫首卢(Sloka)。二别偈，结局不问三言或八言等，但必要四句者。广有四种一、八字一句之四句偈，名阿菟吒阐提(Anustubhchandas)，叫做中偈。二、六字一句之四句偈，名初偈。三、二十六字一句之四句偈，名摩罗(Mala)，叫做后偈。四、以六字以下为句之四句偈，名叫周利偈(Sri)。或者又可以分为五种偈：一短句偈，二字乃至五字为句之四句偈，二前句偈，六字或七字为句之四句偈。三中句偈，八字为句之四句偈。至四后句偈，九字乃至二十六字为句之四句偈。五长句偈，二十六字以上为句之四句偈。现在此所指的，是重颂。通别中是别偈，四种中之初偈，五种中是指前偈。经中所以立偈者，略有八义：1、少字摄多义故。2、赞叹者多以偈颂故。3、为钝根故。4、为后来之徒故。5、随意乐故。6、易受持故。7、增明前说故。8、长行未说故。毗婆沙云：「何意有偈颂耶?一随国土，天竺有散华贯华之说(如此间序后铭也)。二随乐欲，有乐散说，或乐章句。三随生解，或散说得解，或于章句得解。四随利钝，利者一闻即悟，钝者再说方悟。此顺四悉檀，故有重颂也。」尔时，即上文说长行之时。如来之眼，五眼圆具，视同千目，照察古今，微尘国土，无量众生，无所不见，无所不知。地藏十三劫来，所作诸行，所积功勋，亦分明了了，故说吾观地藏威神力等。地藏十轮经佛告大吉神天女曰：「此善男子，已得微细甚深般若波罗蜜多，能善了知，是四大种初中后相，生灭违顺。天女当知!如如意珠，具足众德，能雨种种上妙珍宝，施诸众生。此善男子亦复如是，能雨种种觉支珍宝，族诸众生。如宝洲渚，种种珍宝充满其中，此善男子亦复如是，成就种种觉支珍宝。如天波罗质多罗树，众妙香花之所严饰，此善男子亦复如是，种种微妙佛法珍宝，而自庄严。」科注引佛告天帝释云：「『是地藏菩萨摩诃萨，有无量无数不可思议殊胜功德之所庄严，一切世间声闻独觉所不能测。此大菩萨如如意珠，雨众财宝，随所希求，皆令满足。』……故于见闻瞻礼;暂生一念，其利益人天，有无量事。故于恒沙劫，说亦难尽威神之力。」</p><p style="line-height:1.5em">　　【若男若女若龙神，报尽应当堕恶道，至心归依大士身，寿命转增除罪障。】</p><p style="line-height:1.5em">　　此下别颂不思议利益之事。在上文长行里总其有八段不思议事，现在束为六段，这是初颂转衰相而增延福寿，并除罪障。即前文长行所说：「未来现在诸世界中，有天人受天福尽，有五衰相现，或有堕于恶道之者。如是天人，若男若女，当现相时，或见地藏菩萨形像，或闻地藏菩萨名，一瞻一礼。是诸天人，转增天福，受大快乐，永不堕三恶道报。何况见闻菩萨，以诸香华，衣服饮食，宝贝璎珞，布施供养，所获功德福利，无量无边。」(上是一段，「除罪障」似另是一段。)如经说：「六道众生临命终时，得闻地藏苦萨名，一声历耳根者。是诸众生，永不历三恶道苦。何况临命终时，父母眷属，将是命终人，舍宅财物，宝贝衣服，塑画地藏形像。或使病人未终之时，眼耳见闻，知道眷属，将舍宅宝贝等，为其自身，塑画地藏菩萨形像。是人若是业报合受重病者，承斯功德，寻得除愈，寿命增益。是人若是业报命尽，应有一切罪障业障，合堕恶趣者。承斯功德，命终之后即生人天，受胜妙乐，一切罪障，悉皆消除。」</p><p style="line-height:1.5em">　　【少失父母恩爱者，未知魂神在何趣。兄弟姊妹及诸亲，生长以来皆不识。或塑或画大士身，悲恋瞻礼不暂舍。三七日中念其名，菩萨当现无边体。示其眷属所生界，纵堕恶趣寻出离。若能不退是初心，即获摩顶受圣记。】</p><p style="line-height:1.5em">　　此是第二颂知生界。这里共有三颂，初忆念亲事。次前三句示修法。后五句颂示其眷属生界并获尊记。正文长行云：「若未来世，有男子女人，或乳哺时，或三岁五岁十岁以下，亡失父母，乃及亡失兄弟姊妹，是人年既长大，思忆父母，及诸眷属，不知落在何趣?生何世界?生何天中?是人若能塑画地藏菩萨形像，乃至闻名，一瞻一礼，一日至七日，莫退初心，闻名见形，瞻礼供养。是人眷属，假因业故，堕恶趣者，计当劫数。承斯男女兄弟姊妹塑画地藏形像，瞻礼功德，寻即解脱，生人天中，受胜妙乐。是人眷属，如有福力，已生人天，受胜妙乐者，即承斯功德，转增胜因，受无量乐。是人更能三七日中，一心瞻礼地藏形像，念其名字，满于万遍。当得菩萨现无边身，具告是人，眷属生界。或于梦中，菩萨现大神力，亲领是人，于诸世界，见诸眷属。更能每日念菩萨名千遍，至于千日，是人当得菩萨遣所在土地鬼神，终身卫护，现世衣食丰溢，无诸疾苦。乃至横事，不入其门，何况及身。是人毕竟得菩萨摩顶授记。」</p><p style="line-height:1.5em">　　【欲修无上菩提者，乃至出离三界苦。是人既发大悲心，先当瞻礼大士像。一切诸愿速成就，永无业障能遮止。】</p><p style="line-height:1.5em">　　这一个半偈是第三颂成就度生诸愿。正文长行云：「若未来世，有善男子善女人，欲发广大慈心，救度一切众生者，欲修无上菩提者，欲出离三界老，是诸人等，见地藏形像，及闻名者，至心归依，或以香华衣服，宝贝饮食，供养瞻礼。是善男女等，所愿速成。永无障碍。」</p><p style="line-height:1.5em">　　【有人发心念经典，欲度群迷超彼岸。虽立是愿不思议，旋读旋忘多废失。斯人有业障惑故，于大乘经不能记。供养地藏以香华，衣服饮食诸玩具。以净水安大士前，一日一夜求服之。发殷重心慎五辛，酒肉邪淫及妄语。三七日内勿杀害，至心思念大士名。即于梦中见无边，觉来便得利根耳。应是经教历耳闻，千万生中永不忘。以是大士不思议，能使斯人获此慧。】</p><p style="line-height:1.5em">　　这五个偈是第四颂发现智。初一个半偈，是颂宿障根钝。正文长行云：「若未来世，善男子善女人，于大乘经典，深生珍重，发不思议心，欲读欲诵。纵遇明师教视令熟，旋得旋忘，动经年月，不能读诵。是善男子等，有宿业障，未得消除，故于大乘经典，无读诵性。」从供养地藏以香华下，三个半偈，是颂修因求慧。初半个偈是颂修因。次半个偈是颂服水。第三壹个偈是颂慎五辛，持五戒，至心勤念圣号。第四一个半偈是颂获得智慧。正文长行云：「如是之人，闻地藏菩萨名，见地藏菩萨像，具以本心，恭敬陈白，更以香华，衣服饮食，一切玩具，供养菩萨。以净水一盏，经一日一夜，安菩萨前，然后合掌请服，回首向南。临入口时，至心郑重，服水既毕，慎五辛酒肉，邪淫妄语，及诸杀害，一七日或三七日。是善男子善女人，于睡梦中，具见地藏菩萨，现无边身，于是人处，授灌顶水。其人梦觉，即获聪明，应是经典，一历耳根，即当永记，更不忘失，一句一偈。」</p><p style="line-height:1.5em">　　【贫穷众生及疾病，家宅凶衰眷属离。睡梦之中悉不安，求者乖违无称遂。至心瞻礼地藏像，一切恶事皆消灭。至于梦中尽得安，衣食丰饶神鬼护。】</p><p style="line-height:1.5em">　　这两个偈是第五颂转穷为富，转苦为安也。前一个偈，是颂昼夜恶事。次一个偈是颂修善因，则得富饶安乐。正文长行云：「若未来世，有诸人等，衣食不足，求者乖愿，或多病疾，或多凶衰，家宅不安，眷属分散，或诸横事，多来忤身，睡梦之间，多有惊怖。如是人等，闻地藏名，见地藏形，至心恭敬，念满万遍。是诸不知意事，渐渐消灭，即得安乐。衣食丰溢，乃至于睡梦中，悉皆安乐。」</p><p style="line-height:1.5em">　　【欲入山林及渡海，毒恶禽兽及恶人，恶神恶鬼并恶风，一切诸难诸苦恼。但当瞻礼及供养，地藏菩萨大士像。如是山林大海中，应是诸恶皆消灭。】</p><p style="line-height:1.5em">　　这两个偈是颂水陆平安，初一个偈是颂经历恶事。次一个偈是颂称名利益。恶人，即杀人放火，无恶不作之人。恶神，山林川岳，擅作威福之神。恶鬼，即食人之罗刹鬼。恶风，即黑旋风。正文长行云：「若未来世，有善男子，善女人，或因治生，或因公私，或因生死，或因急事，入山林中，过渡河海，乃及大水，或经险道。是人先当念地藏菩萨名万遍，所过土地，鬼神卫护，行住坐卧，永保安乐。乃至逢于虎狼师子，一切毒害，不能损之。」</p><p style="line-height:1.5em">　　【观音至心听吾说，地藏无尽不思议，百千万劫说不周，广宣大士如是力。】</p><p style="line-height:1.5em">　　此下结颂普告流布，这是初叙地藏神力。由于地藏普化十方，故其神力无穷无尽，是以百千万劫说，亦不能周遍。</p><p style="line-height:1.5em">　　【地藏名字人若闻，乃至见像瞻礼者，香华衣服饮食奉，供养百千受妙乐。若能以此回法界，毕竟成佛超生死。】</p><p style="line-height:1.5em">　　这一个半偈，总颂见闻瞻礼香华供养利益，前一个偈结见闻瞻礼供养等，百千万劫受胜妙乐。后半个偈结将供像瞻礼功德一一回向法界，则毕竟超脱生死而成佛道。科注云：「以具有四悉檀利益故也。所以尔者?以地藏名字等，作世界分别说，能令人得欢喜之益。若各各为人说名相等，能令人得生善之益。若天人五衰相现，乃至跋涉险道，称名礼像，转祸为祥，令人得破恶之益。若将上事回向第一义谛，能令人得入理之益。然一一皆回向法界者，盖地藏但有名字，名字性空，不住内外中间。但垂影像，像性亦离，等于镜相空华。香华等供，体是因缘，不离中道佛性。百千劫中，受妙乐者，受阴空洞，毕竟无能受者，皆回向法界之力也。故止观云：若推一法，即洞法界，达边到底，究竟横竖，事理具足上求下化，备在其中，方称发菩提心。菩提名道，道能通到横竖彼岸，名发心波罗蜜。故得毕竟成圆教法身之佛，永远超分段变易生死，故须一一回向法界也。」</p><p style="line-height:1.5em">　　【是故观音汝当知，普告恒沙诸国土。】</p><p style="line-height:1.5em">　　这半个偈，是结劝观音普告恒沙诸佛国土也。科注云：「是故者，承上八种事故而言也。谓如此无尽不思议事，非尔观音莫能知之，莫能告之，故劝当知普告也。言普告，则应通九界。言诸国，则岂局同居。故知地藏法门，包法界而无外，极横竖而同归也者。」</p><p style="line-height:1.5em">　　上叙见闻利益品竟。</p><p style="line-height:1.5em">　　【嘱累人天品第十三】</p><p style="line-height:1.5em">　　嘱者，嘱咐，累者，负累，世尊每一法会说法将终，将此次法会所演妙理，殷勤嘱付在会人天大众，令世世流传，利益群生;后世众生，所以得慧眼仍照者，人天荷负之功也。法华文句云：「瞩是佛所付嘱，累是烦尔宣传。」维靡经疏云：「嘱是付嘱为义，累是烦劳荷负之义。」净影净名疏云：「累是担累，法是宣传者之重担，故名担累。以此嘱付，令人流通，故名嘱累。」此品是法筵将终，世尊以人天大众，嘱累地藏菩萨，俾未来众生，得蒙解脱，故说嘱累人天品第十三。科注云：「前来地神护法，见闻利益，皆为流通此经。流通之要，专为六道众生。故于法席将终，以人天之众，嘱累地藏菩萨，救群迷于末世，待弥勒于当来。此是复宗之意，何以故?前集地藏分身，端为末劫众生。今如来将下天宫入灭，复以人天付嘱，故有嘱累人天之品。准法华文句有三释：一云嘱，是佛所付嘱;累是烦尔宣传;此从圣旨得名。二云嘱，是顶受所嘱;累，是甘而弗劳，此从菩萨敬顺得名。三云嘱，是如来金口所嘱;累，是菩萨丹心顶荷;此从授受合论。具此三意，故名嘱累。此经如来摩顶付瞩，地藏互跪承任，亦具此三意。故名嘱累人天品第十三。释天，如前。人者，梵名摩[少/兔]赊，此云意。昔顶生王初化，诸有所作，当善思惟，善筹量，善忆念。即如王教，诸有所作，先思量忆念，故名人为意。又训为忍，于世违顺，人能安忍故也。然十方世界人天，集忉利天宫，多若河沙，焉能悉举。今就娑婆一刹言之。如婆沙说：天有三十二种，欲界有十，色界有十八，无色界有四，合有三十二天也。欲界十者，一名于手天(有云坚首)，二名持华鬘天，三名常放逸天(亦名恒憍)四名日月星宿天，五名四天王天。六名三十三天(总名忉利天)，七名炎摩天，八名兜率陀天，九名化乐天，十名他化自在天。色界十八天者，初禅有三天：一名梵众天，二名梵辅天，三名大梵天。二禅有三天：一名少光天，二名无量光天，三名光音天。第三禅中亦有三天：一少净天，二无量净天，三遍净天。第四禅独有九天：一名福生天，二名福爱天，三名广果天，四名无想天，五名无烦天，六名无热天，七名善现天，八名善见天，九名色究竟天。无色界四天者，一名空处天，二名识处天，三名无所有处天，四名非想非非想处天。人数尤多，殊难具述。若约方言之，即有四天下人。若以住处言之，合有四千八百处，则有四千八百种之人。若直按阎浮一方言之，如楼炭经说，总有三十六大国，人亦同之。别有二千五百小国，人亦同之。又一一国中，种类若干。蕃汉羌胡蛮夷楚越，各随方土，色类不同。又阎浮提种类差别，合有六千四百种人。今但举阎浮提人者，乃我佛悲心偏向。以南阎浮提众生，志性无定，习恶者多。纵发善心，须臾即退。以是之故，殷勤以人天大众，付嘱于地藏也。又独举人天，而不及四恶趣者何?良由人天受化易，四恶受化难。法华文句引经云：『颇有发愿，令五道同日成佛否?佛言：不可以非器之身，成无上道。要先化三趣，令得人天，然后乃可如愿。三趣非善道，何能成佛。如人求宝聚，不于空中求。是以佛佛，皆云我于天人众中，得菩提，转*轮，入涅槃也。」先人后天者，抑亦何也?大论二十四云：『若善男子，能行是深般若波罗蜜者，当知是人，人道中来，所以者何?三恶道中，罪苦多故，不得行深般若。欲界诸天，著净妙五欲，心则狂惑，故不能行。色界天等，深著禅定味，故不能行。无色界天，无形故，故不能行。』故裴休序圆觉经疏亦云：『呜呼!生灵之所以往来者，六道也。鬼神沈幽愁之苦，鸟兽怀[(狗-句)+(谪-言)]狨之悲，修罗方嗔，诸天正乐。可以整心虑，趣菩提，惟人道为能耳。』故先人后天。其四恶趣，倘蒙利益，即生人天，亦在付嘱之内，非谓只付人天也。问：大论云：『佛已断法爱，乃至一切种智涅槃，不著不取相。』今何以殷勤，嘱累人天?似如爱著耶?答：诸佛大慈悲心，从初发意，乃至到涅槃，常不舍离。于娑罗双树间，犹以金刚三昧，为众生碎身如麻米者。以诸佛解脱，从众生得，以故临涅槃时，复嘱累地藏救护也。问：何故不嘱付文殊，弥勒，观音等?而唯累地藏菩萨一人耶?答：论云：『诸大菩萨，佛灭度后，各各分散，随至所应度众生国土。』弥勒还兜率天上。文殊亦至所应度众生处。唯地藏发愿幽冥教主，悲心偏向南阎浮提，物机所在，故特嘱之。如父临终，不遗命于游学诸儿。特将诸幼子，付托在家长男。必使教令成才，毋伤我爱。此嘱累人天之意也。」上品地神护法，及见闻利益，均属流通别品，惟此经独有故。此品嘱累人天，嘱于通品，经经相同故。本品的文字分为两段：初世尊忧虑未来人天而嘱累地藏。次虚空藏请问瞻礼之福利。在初段文中又分为二节：初世尊摩顶付嘱，二地藏互跪承旨。初节中又分为二分：初呼名大赞功德。初分又分为二：初叙举臂摩顶。二叹众德叵思。今初。</p><p style="line-height:1.5em">　　【尔时世尊，举金色臂，又摩地藏菩萨摩诃萨顶。】</p><p style="line-height:1.5em">　　此是叙述举臂摩顶。科注云：「尔训为即，即与观音见闻利益已讫，更将人天嘱累地藏之时。又大会既闻地神、观音、两番流通，欢喜已竟，宜闻嘱累人天生善之时。又闻上不思议利益之事，已破诸恶法堕苦之缘，时众更欲闻嘱累地藏救拔，则永对治诸恶之时。又闻上两番不思议事，得道者已竟，更闻嘱累大会之众，无不悟理之时。有四悉檀因缘，复申嘱累，故言尔时。举金色臂者，金色本黄，表乎中道，臂有提拔之功，正显提携六道，并归中道一性，故复举之。前摩顶，慰劳度生辛苦。今摩顶，嘱累救拔劳烦。前一手摩无量顶，乃表一多自在。今一臂摩一顶，以表本同一道，则显六道九界，更无二道也。」</p><p style="line-height:1.5em">　　【而作是言：「地藏!地藏!汝之神力，不可思议!汝之慈悲，不可思议!汝之智慧，不可思议!汝之辩才，不可思议!正使十方诸佛，赞叹宣说汝之不思议事，千万劫中，不能得尽。】</p><p style="line-height:1.5em">　　此是第二众德叵思，诸佛共宣，说不能尽。科注云：「世尊特于人天大会，连呼地藏之名者，诚爱之深，托之重也。如国大王将崩，储君幼稚顽劣，欲托孤大臣辅弼，必执手频呼爱卿。以子幼国大，日久而心长，中有满腔说不尽之意。故我佛举臂摩顶双唤其名也。汝之神力下，佛赞其德，如国王托事，亦先赞老臣之德。今阎浮众生，志性无定，若不假超群之器具，安能救沙界于冥阳。故此所赞众德，不越能化三轮。初句，赞身轮现通，诸圣罔测名为神，八自在我名为力。不思议者，准大论：有五事不可思议，谓众生多少，业果报，坐禅人力，诸龙力，诸佛力。佛力最不可思议。菩萨入于禅定，生不可思议神通(即如意疾遍神通也)，故于一念中，悉到十方诸佛世界，作无量身。一切贤圣不能行，不能到，故不可思议。然身轮现通，必由意轮鉴机而起。意轮，即是慈悲与拔。若欲与拔，必须现通，故曰身轮由意。此即地藏大慈大悲，实能一时遍施与拔，故不可思议。然虽内鉴外现，若无智慧辩才，安能赴机说法。故知慧辩，正赞口轮。盖身之神通，非智慧不转。故龙树菩萨云：『以智慧力故，能转一切诸法，所谓小能作大，大能作小。能以千万无量劫为一日，又能以一日为千万劫。是菩萨世间之主，所欲自在，何愿不满。』以是因缘，故菩萨乘神通力，能速疾超越十方世界。得非智慧，为神通之本乎?十轮云：『智慧深广，犹如大海，辩才无滞，如水激轮。』故不可思议。此由大士圆具秘密三轮，故能垂形沙界。我佛赞德，讵曰徒然。正使下，引同诸佛。正，对假说。言假使，则意涉浮汛。言正使，则词彰真实。然地藏大士，何能使十方诸佛赞叹耶?如大论云：『若有菩萨，具足十地六波罗蜜，十力，四无所畏，四无碍智，十八不共法等，无量清净佛法，为众生故，久往生死，不取阿耨菩提，而广度众生，如是菩萨，诸佛赞叹。』正今诸佛同声赞叹之意也。然又何故，赞说其事，千万劫不能尽耶?亦如论云：『菩萨出于三界，变化无央数身，入于生死，教化众生，如是希有事，皆从甚深般若波罗蜜生。』正今赞叹不尽之意也。」</p><p style="line-height:1.5em">　　【地藏!地藏!记吾今日在忉利天中，于百千万亿不可说不可说，一切诸佛菩萨，天龙八部，大会之中，再以人天诸众生等，未出三界，在火宅中者，付嘱于汝。无令是诸众生，堕恶趣中，一日一夜，何况更落五无间，及阿鼻地狱。动经千万亿劫，无有出期。】</p><p style="line-height:1.5em">　　此下是呼名再嘱人天，文分二段，初段长行，次段偈颂。在长行中又分为二节：一、火宅众生，勿令堕苦。二、少善众生，勿令退失。第一节中又分为二分：初分正以三界人天付嘱，次分复明生性无定分形。此是初分之文。科注云：「前呼名，爱语喜声也。今呼名，苦语悲声也。前乃赞德，今为嘱事故尔。记吾等，嘱令勿忘末后之说。如父遗命，孝子铭骨勿谖也。大会等者，藉众证明，显是大事，非细故也。此与法华长者付业，聚会亲族不同。何也?彼教久化之机，至此大功克就，聚众付业，推门落臼，更有何难。此付未调之众，为令佛种不断，似救子于水火，竟不知如何了局，故不同也。言再以者，以，将也，前已将人天付嘱，今重将此众累尔也。未出等者，自我佛入灭之后，洎弥勒道成之前，于其中间，凡在三界五欲火宅中者，今得付嘱于汝。总令是辈，不堕三恶道，乃至一日夜最少之时，况不急救援，令更堕于无间大地狱中，极受苦痛，经千万劫，难期出狱之时哉!寄语诸贤，毋负佛恩。早求出苦，急渡生津，勉旃!勉旃!」</p><p style="line-height:1.5em">　　【地藏!是南阎浮提众生，志性无定，习恶者多。纵发善心，须臾即退。若遇恶缘，念念增长。以是之故，吾分是形，百千亿化度，随其根性，而度脱之。】</p><p style="line-height:1.5em">　　此是再明阎浮众生志性无定，是以佛陀分形化度，务令脱苦而后已。科注云：「此文，不过复疏前事，明佛所以付嘱之意。是南阎浮等，远提业感品中，一切众生，未解脱者。性识无定等文，近提利益存亡品，及地藏所白我观是阎浮众生等文。以是下，显提佛自分身，潜映地藏化身二段文。此正同付法藏经云：『一切众生，志性无定，随所染习。若近恶友，便造恶业，流转生死，无有边际。若近善友，敬心听法，必离三途，受最胜乐。』但善类登山，理为难上。恶如崩坠，实可易行。是以天宫闲旷，来踪盖寡。地狱笼樊，往人争凑。故佛分形化度，藉此之由耳。」</p><p style="line-height:1.5em">　　【地藏!吾今殷勤，以天人众，付嘱于汝。未来之世，若有天人，及善男子善女人，于佛法中，种少善根，一毛一尘、一沙一渧。汝以道力，拥护是人，渐修无上，勿令退失。】</p><p style="line-height:1.5em">　　此令拥护种少善根勿令退失也。科注云：「今我佛为未来众生，降尊就卑，屈上凑下，故殷勤付嘱。未来下，正示付嘱之意。谓一切众生，同有佛性。阐提虽恶，性善具存。倘于未来之世，其有天人，善男女等，不昧原初之念，于佛法无上福田，能下小种，以立善根。不论毛尘沙渧，汝当以权智道力，拥护是等少善之人，渐令修习阿耨菩提。如菩萨本行经云：『若有人能于佛法，少作微善，如毛发许，所生之处，受报宏大，无有穷尽。』故知施福田心，岂关施物巨细。故嘱地藏拥护，勿令中间有退失也。如处胎经云：『盲龟浮木孔，时时犹可值。人一失命根，亿劫难逢是。海水深广大，三百三十六，一针投海中，求之尚可得，一失人身命，难得过于是。』故知一退，其失非细，今愿地藏，当如慈母之育婴孩，必使成立。毋稍懈怠，致令夭亡。是故世尊今于忉利大会，将人天众，殷勤嘱咐地藏之苦心也。」</p><p style="line-height:1.5em">　　【复次地藏!未来世中，若天若人，随业报应，落在恶趣。】</p><p style="line-height:1.5em">　　此下随业堕于恶趣，倘能念佛圣号，则可碎狱生天。所谓随业报应，如业报差别经云：「一切众生，系属于业，依止于业，随自业转。以是因缘，有上中下，差别不同。」故昔有人死，至阎王所，考厥罪恶，应堕铁城地狱。而此人之姊，乃阎王之正妃。因此劝王念其亲弟，宥其弟罪，勿治罪，阎王因是嘱其住王宫内，不可外出。卒之被狱吏所捉，其人不觉自诣铁城受报，王亦不能奈何。故知随业受报，不容丝毫勉强也。</p><p style="line-height:1.5em">　　【临堕趣中，或至门首。是诸众生，若能念得一佛名，一菩萨名，一句一偈，大乘经典，是诸众生，汝以神力，方便救拔。于是人所，现无边身，为碎地狱。遣令生天，受胜妙乐。」】</p><p style="line-height:1.5em">　　此令地藏神力方便救拔，离苦得乐也。临堕趣中，是在堕落恶趣途中。至门首，是见到地狱之门，尚未趣入之间。若竟趣入，则急难得出，是以在趣入途中，或已到达门口，能够称念佛号，即得离苦得乐。故增一云：「众生三业造恶，临终忆念如来功德者，必离恶道趣，得生天上。正使极恶之人，以念佛故，亦得生天。」譬喻经云：「昔有国王，弑父自立。有罗汉，知此国王不久命终，计其余命，不过七日。若命终后，必堕阿鼻地狱，一劫受苦。此阿罗汉，寻往化之，劝教至心称南无佛，七日莫绝。临去重告：慎莫忘此。王便叉手一心称说，昼夜不废。至七日头便即命终，魂神趣向阿鼻地狱。乘前念佛，至地狱门，知是地狱，即便大声称南无佛，狱中罪人闻称佛声，皆共一时称南无佛，地狱猛火即时化灭。一切罪人，皆得解脱，出生人中。后阿罗汉，重为说法，得须陀洹。以是因缘，称佛名号所获功德，无量无边，不可为喻。」观佛三昧海经亦云：「佛告比丘：我灭度后，若称我名，南无诸佛，所获福德，无量无边。」所谓称菩萨名者，如称观音普贤等菩萨，均有应验，详载史册之中。如弥勒上生经云：「若有敬礼弥勒佛者，除却百亿劫生死之罪。」又：「我灭度后，四众八部，闻名礼拜，命终生兜率天中。若有男女，犯诸禁戒，造众恶业，闻是菩萨大悲名字，五体投地，诚心忏悔，一切恶业，速得清净，若有归依弥勒菩萨，当知是人得不退转。」又云：「应当系念，念佛形像，称弥勒名，若一念顷，受八戒斋，修诸净业，命终之时，即得往生兜率天上，莲华台中，应时见佛白毫相光。超越九十亿劫生死之罪。随其宿缘为说妙法，令得不退。」所谓一句一偈者，是例举大乘经典最少者，均得大利。如普贤观经云：「若有昼夜六时，礼十方佛，诵大乘经，思第一义甚深空法，于一弹指顷，除百万亿那由他恒河沙劫生死之罪。」除障灭罪经亦云：「若善男子善女人，犯四重五逆，诽谤三宝。及犯四波罗夷，是人罪重，假使如阎浮履地变为微尘，一一微尘成于一劫，是人若干劫罪，称是一佛名号，礼一拜者，悉得灭除。况复昼夜受持读诵忆念不忘者，是人功德，不可思议。」科注谓冥报记载王生将堕地狱，忽遇一僧，云是地藏菩萨，教令熟诵，若人欲了知偈，可免地狱。少顷唤王生至阎王前，阎王问：有何功德?答曰：唯持一偈。阎王令诵之。声彻地狱，罪人闻声，并蒙解脱，即令放回，勉其修善。地藏菩萨现无边身，亲到幽冥地狱之中，化度一切众生，俱得离苦得乐。一一众生俱蒙解脱，则地狱空虚，形同废物，等于粉碎也。</p><p style="line-height:1.5em">　　【尔时世尊，而说偈言：「现在未来天人众，吾今殷勤付嘱汝。以大神通方便度，勿令堕在诸恶趣。」】</p><p style="line-height:1.5em">　　此以偈颂付嘱也。现在天人众，是指当时忉利法会人天大众。未来天人众，是指佛灭度后之事，或者说是在忉利法会以后之事，因为忉利法会过后不久，佛即入灭。所以要殷勤付嘱地藏菩萨，要地藏菩萨以大神通力方便救拔者，只因南阎浮提众生志性不定，为善难长，遇恶因缘，容易转变。是以付嘱地藏于未来，方便济度斯等，勿令重落于三途。</p><p style="line-height:1.5em">　　【尔时地藏菩萨摩诃萨，胡跪合掌，白佛言：「世尊!唯愿世尊，不以为虑。】</p><p style="line-height:1.5em">　　此下是地藏胡跪承领法旨也。初尔时下，是经家叙仪。白佛言下，是安慰世尊，勿以为虑也。</p><p style="line-height:1.5em">　　【未来世中，若有善男子善女人，于佛法中，一念恭敬，我亦百千方便，度脱是人，于生死中，速得解脱。】</p><p style="line-height:1.5em">　　此是少善众生亦令解脱。未曾有经云：「下品十善，谓一念顷。中品十善，谓一食顷。上品十善，谓从旦至午。于此时中，心念十善，止于十恶，亦得往生。故野千心念十善，七日不食，生兜率天。」一念恭敬，虽则甚为微少，倘能继续，则成大善。故知千念万念，始乎最初之一念。滴水虽微，能穿大石，星星之火，可以燎原。是以地藏对于未来众生，于佛法中一念恭敬者，百千方便，度化是人，解脱生死之患。</p><p style="line-height:1.5em">　　【何况闻诸善事，念念修行，自然于无上道，永不退转。」】</p><p style="line-height:1.5em">　　此是于诸善事，念念进修，自然获得无上不退之道。一念恭敬，尚蒙慈力，拔除生死之本，而得解脱，何况闻诸善法，如法进修，则于无上之道，自然获证不退转位也。</p><p style="line-height:1.5em">　　【说是语时，会中有一菩萨，名虚空藏。】</p><p style="line-height:1.5em">　　此下是虚空藏菩萨问瞻礼福利。分为二节初赞问福利，次许说利益。初中分二，此是第一，经家提名。虚空藏(Akasagarbha)，或名(Gaganagaibha)又名虚空孕。空慧之库藏，犹如虚空，故名虚空藏。又包藏一切功德，如虚空，故名虚空藏。大集经云：「何因缘故，名虚空藏?佛告速辩菩萨：善男子!譬如大富长者，多诸民众。无量库藏，财宝充满，能行布施，心无悭吝。若行施时，贫穷往者，随意所须。开大宝藏，悉能给与，彼诸众生，皆得适意。长者施已，心喜无悔。善男子!虚空藏菩萨亦复如是，常行功德，成就方便，力回向故戒身善清净故。得成就神足力故。纯至究竟善清净故。所愿增益成就故。知一切法如幻化故。得如来神足力故。于虚空中，随众生所须，若法施若财施，尽能施与，皆令喜欢。以是故，善男子!是贤士以此方便智故，名虚空藏。。」</p><p style="line-height:1.5em">　　【白佛言：「世尊!我自至忉利，闻于如来，赞叹地藏菩萨，威神势力，不可思议。】</p><p style="line-height:1.5em">　　此下当机发问，此是初述神力叵思。科注谓：「经初光音遍及，虚空藏即集天宫，故始终闻如来赞叹地藏之事。势力者，如思益云：『我投足之处，震动三千大千世界，及魔宫殿。』观经云：『以智慧光，普照一切，令离三途，得无上力，故言势力。」不思议者，此是菩萨甚深行处。虽施为万有，令众生得益。」脱离苦海而后已。</p><p style="line-height:1.5em">　　【未来世中，若有善男子善女人，乃及一切天龙，闻此经典，及地藏名字，或瞻礼形像，得几种福利?唯愿世尊!为未来现在一切众等，略而说之。」】</p><p style="line-height:1.5em">　　此是请问瞻礼者，所得几种福利。科注云：「准地持，福即布施，持戒，忍辱，依禅，依精进，修行施四戒无量等，是名福分。盖善名福利，感报恬愉，今既读经闻名，瞻礼形像，必有所得福利，未审有几种耶?」因为不知，是以惟愿世尊，为现未一切众生，略而说之耳。</p><p style="line-height:1.5em">　　【佛告虚空藏菩萨：「谛听谛听，吾当为汝，分别说之。】</p><p style="line-height:1.5em">　　此下许说利益，此是初诫静听也。</p><p style="line-height:1.5em">　　【若未来世，有善男子善女人，见地藏形像及闻此经，乃至读诵，香华饮食，衣服珍宝，布施供养，赞叹瞻礼。】</p><p style="line-height:1.5em">　　此下分别利益，分为二节：一见像闻经供养赞叹利益。这是总示修因。</p><p style="line-height:1.5em">　　【得二十八种利益：一者天龙护念，二者善果日增，三者集圣上因，四者菩提不退，五者衣食丰足，六者疾疫不临，七者离水火灾，八者无盗贼厄，九者人见钦敬，十者神鬼助持，十一者女转男身，十二者为王臣女，十三者端正相好，十四者多生天上，十五者或为帝王，十六者宿智命通，十七者有求皆从，十八者眷属欢乐，十九者诸横消灭，二十者业道永除，二十一者去处尽通，二十二者夜梦安乐，二十三者先亡离苦，二十四者宿福受生，二十五者诸圣赞叹，二十六者聪明利根，二十七者饶慈愍心，二十八者毕竟成佛。】</p><p style="line-height:1.5em">　　此是别列所得之利益。初句是总标利益，一者下，方是别列。</p><p style="line-height:1.5em">　　科注云：「天龙乃造化之权衡，为阴阳之管辖。邦国藉保绥之德，黎民仰覆护之功。今既读经持名，瞻礼供养，故感天龙护之念之，令善果圣因，由之增长，家缘世事，用是克谐，故首举之，示福利之本也。2、3、4、三益，事迹相连，果由因而增进，因藉果而积集。因果相资，自然菩提不退。如十轮云;『地藏白佛言：我当济度此四洲渚，世尊弟子。一切苾刍及苾刍尼，邬波索迦，邬波斯迦。令其增长觉分，圣谛光明，增长趣入大乘圣道。增长成熟有情，大慈大悲。增长五眼灌顶生天涅药。如是善果，日日增长。』集者聚集。大论云：「值遇经法，修善持戒，布施敬礼等，种涅槃因缘。』如是圣上之因，莫不聚集。善果圣因，既日增集，自然道心牢强，誓力勇健，于位行念，自无退转矣。5、衣食丰足，助道备也。衣以蔽形，食以支命。身安道隆，赖是衣食。此虽小缘，能办大事。冻馁不安，道法焉在。故十轮云：『一切皆得如法所求，衣服宝贝，医药床敷，及诸资具无不备足。』6、疾疫不临，修道之要。病乃退道之缘，能令色力减损。十轮经云：『若诸有情，恶鬼所持，成诸病者。有能供养地藏菩萨，一切皆得解脱无畏，身心安适。』故疾疫不临也。7、离水火灾。病为内障，灾为外障。十轮云：『若诸有情，为火所焚，为水所溺，有能供养地藏菩萨，一切皆得离诸危难，安隐无损。』8、无盗贼厄，离宿怨对也。十轮云：『若诸有情，为诸怨贼军阵，及余种种诸怖畏事之所缠绕，身心慞惶，惧失身命。有能供养恭敬地藏菩萨，一切皆得离诸怖畏，保存身命。』9、人见钦敬。俗语说敬人者，人所敬之。今既恭敬地藏菩萨，故感人所钦敬之益。10、神鬼助持，尤为末法修行善利。长阿含云：『若有修行善法，见正信行，修十善业。如是一人，有百千神护。』11、女转男身，因女身有五障，故以转男身为幸。12、为王臣女，13、端正相好，均属生富贵家颜貌端庄也。14、多生天上，称扬圣号，广行十善，则是生天之因。15、或为帝王，严持五戒，则人身不失，广种福田，则生为王也。16、宿智命通，由读经称名，了因之力也。17、有求皆从，如十轮云：『若诸有情，或为种种世出世间诸利乐事，于进求时，若能恭敬供养地藏菩萨，意愿满足。』18、眷属欢乐，此是修行外护知识。如十轮云：『若诸有情，爱乐别离，怨憎合会，有能恭敬供养地藏菩萨，一切皆得爱乐合会，怨憎别离。』19、诸横消灭，如水火灾等，属于横事。20、业道永除，业道，即有漏业道。由于修读经等无漏之业，故三界有漏业道，并皆消灭。21、去处尽通。以供养地藏菩萨，故行来出入，无阻无碍。22、夜梦安乐，以读经故，夜无恶梦，是以安乐。23、先亡离苦，恭敬供养地藏菩萨，不但自身得益，即过去先人亦蒙解脱。24、宿福受生，由于供养地藏菩萨及转读尊经宿世之福，故或受生人间天上，并享如意之福乐。25、诸圣赞叹，今既信受地藏不思议事，故感诸圣赞叹。26、聪明利根，经声历耳，永记不忘故。27、饶慈愍心，利生之要行也。28、毕竟成佛，究竟之利益也。」</p><p style="line-height:1.5em">　　【复次虚空藏菩萨：若现在未来，天龙鬼神，闻地藏名，礼地藏形，或闻地藏本愿事行，赞叹瞻礼。】</p><p style="line-height:1.5em">　　此下是第二闻经礼形赞叹利益，此是总示修因。</p><p style="line-height:1.5em">　　【得七种利益：一者速超圣地，二者恶业消灭，三者诸佛护临，四者菩提不退，五者增长本力，六者宿命皆通，七者毕竟成佛。」】</p><p style="line-height:1.5em">　　此是别列利益也。一者速超圣地，速疾超升圣人之果地也。二者恶业消灭，三恶道之业尽得消灭也。三者诸佛护临，诸佛驾临，护念修行之人。四者菩提不退，如前廿八种利益之中之第四释。五者增长本力，由修因故，增长真如妙性根本之力。六者宿命皆通，如前二十八种利益之中之第十六释。七者毕竟成佛，如前廿八种利益之中之第廿八释。</p><p style="line-height:1.5em">　　【尔时十方一切诸来，不可说，不可说，诸佛如来，及大菩萨、天龙八部。闻释迦牟尼佛，称扬赞叹地藏菩萨，大威神力，不可思议，叹未曾有!】</p><p style="line-height:1.5em">　　此下二段总流通，此是因果圣凡闻赞致叹。</p><p style="line-height:1.5em">　　【是时忉利天，雨无量香华，天衣珠璎，供养释迦牟尼佛，及地藏菩萨已。一切众会，俱复瞻礼，合掌而退。】</p><p style="line-height:1.5em">　　此是天主散华，供养教主及本尊，会众欢喜，作礼而退。科注云：「忉利天王独供者，既是檀越，又在其宫，故得专之也。香表因通果海，成就五分法身。华表圆因克果，具足四十一位。天衣从树而生，轻细自然，表证寂灭之忍。珠璎，别行疏云：『或众宝璎珞，或众宝珠。』今是众宝珠成，故曰珠璎，表得四法。大集云：『戒定慧陀尼，以为璎珞，庄严法身，』是也。然珠璎在颈，颈是所严，表中道性德。此行称性，如璎珞在颈而能严也。皆言雨者，则是从正空中道第一义天，缤纷而下也。无量者，因果之法，并由一心。了达此心，本具河沙，性功德法，有何限量?以此无量诸法，供养释迦能说之教主，以及地藏能行之愿王。心有所专，故不言余众。已者，谓能供之物，皆冥实际。所供之主，本住三摩。能所既空，感应斯泯。宾主镕融而一际，财法绝寂而无垠，故云已也。上是申供，下乃礼退。一切众会，即前所集之众，今将各还本住。俱复瞻仰，重师道而恋恋靡忘。重申礼拜，尊经法而心心无间。合掌，表十界一体。而退，显万类同归。然而不同诸经结皆大欢喜者，以见在会大众，从此重增胜心。效地藏之僧那，救三途而不了，遵迦文之嘱累，弘是典而弥穷。上同圣母之愁忧，却类天王之悲叹。则闻法之大喜，固内蕴襟怀，而济世之殷忧，已外彰眉宇。经家不叙斯语者，意见乎言之表也。」</p><p style="line-height:1.5em">　　地藏菩萨本愿经讲义跋后</p><p style="line-height:1.5em">　　莲航</p><p style="line-height:1.5em">　　到过檀香山(夏威夷)的人，都说那是人间仙境。气候温和，山明水秀，风景幽美，清净光明，又地处太平洋中心，在人们的印象中，那是红尘飞不到的仙岛，因此成了观光的胜地，东方人，西方人，以及全世界的人，终年不绝，都要去一睹这海上仙岛的胜境。</p><p style="line-height:1.5em">　　檀香山有这般极好的自然环境，留给观光客最佳的印象，但它确是佛教文化的沙漠，极需法雨的滋润，才能使这海上神山，内外优美。知定学长，二十多年前，带著拓荒而冒险的精神，只身去到檀岛，在那人地生疏的沙漠上，努力撤播佛法种子，不断灌以甘露法雨，经过漫长的岁月，吃了不少的苦头，也不知流了多少的汗，如今种子不但发芽滋长，一片苍翠，桃李遍地，成就可观，沙漠已变成绿洲了!</p><p style="line-height:1.5em">　　现在的檀岛，又已建筑了庄严华丽中国式的大雄宝殿，目下在美国所有的中国僧伽，所建立的道场中，这是最大而最具规模的，这也不折不扣象征著当地人民对佛法的信仰，具有高度热诚与爱好研究的意向。从这一个启示看，那是中国佛法在西方将会有大放异彩一天的征兆，这一天似乎已遥遥在望!知定学兄，把握这一个机曾，更进一步的，第一次的开讲地藏菩萨本愿经，大转佛法巨轮，听众极为拥踊，法会非常成功，因此兴致大发，广征博引，编成讲义，作深入浅出的发挥，舌粲莲花，成一巨著，都三十万言，人天欢喜!</p><p style="line-height:1.5em">　　今日在檀岛讲演地藏菩萨本愿经，时机因缘都非常相宜，既宣扬了佛法，也传播了中国固有的文化——孝道。西方的自然科学，比我们起步研究早了几年，确也为世界制造了不少的问题。中国人的头脑并不比他们逊色，我敢断言，超前的日子并不会太久远。随西方自然科学的发达，而给世界加强了功利与现实主义，把人性完全物化了，降低了人性人格的存在重量，成为西方社会一种异常的病态，如果没有中国的人道文化和大慈大悲的佛法疗治，世界的战争，永远会在他们的头顶上首先开花，但愿这人类的浩劫，仗地藏菩萨的慈悲愿力，永远永远成为陈迹。</p><p style="line-height:1.5em">　　这部地藏菩萨本愿经讲义的巨著，知定学兄交我在台湾出版，广结善缘。我想这部巨著，是他辛苦弘法美洲的里程碑，纪念价值极高，非常乐意效劳，故尔诚心接受这个委托任务，光阴很快，至今一年，方得出版。原因固在字数太多，排校费时，但放生寺兴建弥勒殿，未能集中精力，积极赶督，其疚在我，甚感歉憾!在本讲义即将付印之时，知兄又嘱在经后写几句作出版纪念，为了慰劳他多年在美洲单枪独马弘法的辛苦和成就，只好勉为其难的写上几句。我拙于贴「福」字式的恭维，确愿有缘读到这部感人讲义的同道，都能如地藏菩萨一样，发广大慈悲的深宏誓愿，救救现时代这个世界上无数沉沦在物欲大海中的苦恼众生，那便真正的契合作者辛苦编著本经讲义最高意义的本怀!</p><p style="line-height:1.5em">　　我觉得在国外弘法的僧伽，孤单而辛苦，用力者多，收获者少，他们的奋发不懈精神，千百倍于国内，他们不需物质的济助，却要精神上的支援，但愿国内国外僧伽，本诸佛陀救世精神，协力同心，齐一步调，共转无上大*轮，改造这个业病处处的世界，使众生沐浴在佛陀的慈光中，永享法化清凉安乐自在的无为生活罢!</p><p style="line-height:1.5em">　　六十四年药师佛诞日写于南山堂</p><p>&nbsp;</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 