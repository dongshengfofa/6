<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,乘一法师：楞严八十分义 五阴妄想分第三十四' />
<link href='../../3/css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>乘一法师：楞严八十分义 五阴妄想分第三十四</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　宣说胜义分第三十四</p><p style="line-height:1.5em">　　尔时世尊告富楼那及诸会中漏尽无学诸阿罗汉。如来今日普为此会宣胜义中真胜义性。令汝会中定性声闻,及诸一切未得二空,回向上乘阿罗汉等,皆获一乘寂灭场地,真阿练若,正修行处。汝今谛听,当为汝说。富楼那等,钦佛法音,默然承听。佛言:富楼那!如汝所言,清净本然,云何忽生山河大地?汝常不闻,如来宣说:性觉妙明,本觉明妙。富楼那言:唯然世尊!我常闻佛宣说斯义。佛言:汝称觉明,为复性明,称名为觉?为觉不明,称为明觉?富楼那言:若此不明,名为觉者,则无所明。佛言:若无所明,则无明觉。有所非觉,无所非明。无明又非觉湛明性。性觉必明,妄为明觉。觉非所明,因明立所。所既妄立,生汝妄能。无同异中,炽然成异。异彼所异,因异立同。同异发明,因此复立无同无异。如是扰乱,相待生劳。劳久发尘,自相浑浊。由是引起尘劳烦恼,起为世界,静成虚空。虚空为同,世界为异。彼无同异,真有为法。</p><p style="line-height:1.5em">　　【分义】为审除细惑故,世尊宣说胜义。胜义者,一真法界实相义。实相无相,而无不相。如来常说,多为菩萨演其实义。此段经文,为最难理会。今分句释述:</p><p style="line-height:1.5em">　　“性觉妙明,本觉明妙”。性觉、本觉,同指如来藏心之体。而今性本异称,各有诠表。性表一真理体,未涉事用。本表天然本具,不论修为。妙则寂,明则照,妙明,即寂而照;明妙,则照而寂。性觉本觉互影显融,明字虽似用,亦本体照用,非涉事用。如来举此句於无明万法之先,正当空劫以前一段真理。惟有寂照互融,岂有事功?此句所示:一显无明万法离此性体无依。二显寂照本具,不假妄明。</p><p style="line-height:1.5em">　　“汝称觉明,为复性明,称名为觉?为觉不明,称为明觉?”此佛诘审富楼那,摄上性觉句而来,故此首句觉字,即性觉之觉,明字即妙明之明,然不取妙字而独用明字者,以明有真妄二明,正以双举审问,欲令满慈自决取舍。审问意:为是性觉本明,单称为觉?还是觉本不明,须加明於觉上,而双称明觉?此单称为觉,不假妄明,是为真觉。双称明觉,觉上加明,头上按头,而务假妄明,是为妄觉。</p><p style="line-height:1.5em">　　“富楼那言:若此不明,名为觉者,则无所明。”富楼那答言:若觉上不加明,名为觉者,则此觉无所明。一切众生无始以来,未能悟知性觉本具妙明之理,反而认为性觉本自不明,须加明於觉上,性觉方明。这正是众生无始根本无明。满慈也被此无始根本无明所迷。</p><p style="line-height:1.5em">　　“佛言:若无所明,则无明觉。有所非觉,无所非明,无明又非觉湛明性”。佛牒责满慈答意:若此觉无所明,则无觉上加明。因为有所缘即非本觉,无所缘即非有明。有无所缘,觉明二义全失,则全体无明。无明昏昧,又不是本觉湛明之性。本觉性体,离缘绝待,无能所故。</p><p style="line-height:1.5em">　　“性觉必明,妄为明觉。”佛言:本性之觉,必本具妙明,你无故妄加明於觉上,由是遂成根本无明。一切妄法皆依此根本无明而发生。故知明觉二字,便是妄生世界、众生、业果之根源。</p><p style="line-height:1.5em">　　“觉非所明,因明立所。所既妄立,生汝妄能。无同异中,炽然成异。”性觉本具妙明,断绝是非能所心念。今起觉非所明之念,而相对所起之念,即觉是所明。是非所明,皆属无明。以觉为所,妄明为能,起最初一念妄动,是则名为一念无明。故曰觉非所明。即此觉字,是为证自证分。因此一念无明,迷覆绝对真心,遂成对待之所相(虚空相)。故曰因明立所,此则以妄明为能,虚空为所,遂成自证分。此即三细惑之业相。然此所相既已妄立,是则对待形成,由是将本然寂照妙明之智光转为能见之妄见。故曰所既妄立,生汝妄能。此则以妄立自证分为所,妄能为见分。此即三细惑之转相。无同异中,炽然成异者,此即三细惑之现相,赖耶相分。谓一真法界常住真心,本无同异之相。以一念妄动故,则真如随缘而有生灭诸相。因不觉故,遂成阿赖耶识。全真起妄,世界众生种种差别,炳然现於藏识之中。</p><p style="line-height:1.5em">　　“异彼所异,因异立同。同异发明,因此复立无同无异。”此段总出妄相,谓无明妄见为能异,世界差别为所异,因异立同为虚空。所谓迷妄有虚空,因空立世界。因世界种种差别之异,而立虚空为同,以虚空恒一不变故。又以虚空静而世界动,由动静发明,因此复立一法,即无同无异乃众生。因众生有色相不同虚空,有知觉不同世界故。此则迷中从三细惑现相,而有虚空、世界、众生之异相。所谓依空立世界,想澄成国土,知觉乃众生,皆是一念圆具故。</p><p style="line-height:1.5em">　　“如是扰乱”至“真有为法”等者,则以缘现相之境界而生长六粗惑相。六粗者,一智相,谓於现识所现之境界,不知是自识所现之幻影,妄生智慧而分别诸法,是具生起之法执。二相续相,谓依前智相之分别,而於爱境生乐境,於不爱境生苦受等种种迷妄续起不断,是分别起之法执。三执取相,谓於前之苦乐等境,不了为虚妄不实,深生取着之念,是具生起之烦恼。四计名字相,谓依前之转倒计量分别假名言说之相,而生种种烦恼,是分别起之烦恼。五起业相,谓妄分别假名,依妄惑而起善恶诸业。六业系苦相,谓系於善恶之业,而感生死之苦果。此六粗惑,前四相为惑因,第五相为缘,第六相为苦果。经言:如是扰乱,相待生劳,是为智相。劳久发尘,是为相续相。自相浑浊,是为执取相及计名字相。由是引起尘劳烦恼,是为起业相及业系苦相。最后总结六粗妄相,皆因一念无明妄动故,於本然清净界中,虚妄生起山河大地诸有为迁流之相。所谓起为世界,静成虚空。虚空为同,世界为异。彼无同异,真有为法,乃众生知见耶。因动异而有世界,三世迁流为世,十方隔别为界。虚空唯不动常一为静为同。众生以有心性,非如世界之异,以有色相,非如虚空之同。当知所谓一念无明以至六粗惑境相,皆因妄动分别能所缘心而生万有。行人若于真妄分明之后,一念顿绝能所缘心,即可把定万有,坐还清净本然。所谓但离妄缘,即如如佛。</p><p style="line-height:1.5em">　　【胜义中真胜义性】如来常依二谛说法。一世俗谛,即小乘人天因果;二胜义谛,即前文之阴入处界皆如来藏妙真如性。今之胜义中真胜义性者,即一真法界中道实相义。</p><p style="line-height:1.5em">　　【定性声闻】谓二乘小果,未知回向大乘之人。</p><p style="line-height:1.5em">　　【未得二空】谓但证人空,未证法空,然肯回心向大,故亦非前定性可比。</p><p style="line-height:1.5em">　　【真阿练若】亦云阿兰若,此云无喧杂处。即自性真如,本来寂净,依此为本修因地,方是真正无喧杂处。乃全性起修之正行。</p><p style="line-height:1.5em">　　【真有为法】彼前之无同异相,结成有情含识,此之识体,无分别性,而能变起一切之相,故曰真有为法。</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 