<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,乘一法师：楞严八十分义 五阴妄想分第四十四' />
<link href='../../3/css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>乘一法师：楞严八十分义 五阴妄想分第四十四</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　修断虚习分第四十四</p><p style="line-height:1.5em">　　六一虚妄</p><p style="line-height:1.5em">　　阿难白佛言:世尊!云何逆流深入一门?能令六根一时清净。佛告阿难!汝今已得须陀洹果,已灭三界众生世间见所断惑。然犹未知根中积生无始虚习,彼习要因修所断得。何况此中生住异灭,分剂头数。今汝且观,现前六根,为一为六?阿难!若言一者,耳何不见?目何不闻?头奚不履?足奚无语?若此六根,决定成六。如我今会,与汝宣扬微妙法门,汝之六根,谁来领受?阿难言:我用耳闻。佛言:汝耳自闻,何关身口?口来问义,身起钦承。是故应知,非一终六,非六终一,终不汝根,元一元六。阿难!当知是根,非一非六,由无始来,颠倒沦替,故于圆湛,一六义生。汝须陀洹,虽得六销,犹未亡一。如太虚空,参合群器,由器形异,名之异空。除器观空,说空为一。彼太虚空,云何为汝,成同不同?何况更名是一非一。则汝了知,六受用根,亦复如是。</p><p style="line-height:1.5em">　　【分义】阿难闻佛所说入一无妄六根一时清净未能信及。故佛告阿难,你今已得须陀洹果,已灭三界众生世间见所断惑。然犹未知根中积生无始虚习,彼习要因修所断得。何况此中生住异灭,分剂头数。小乘有须陀洹,斯陀含,阿那含,阿罗汉四果。所谓须陀洹已灭三界众生世间见所断惑者,此见惑有八十八使,是三界凡夫所迷,皆由迷于苦集灭道四谛之理而起。见四谛理时,能断此惑。其中欲界有三十二惑,色界、无色界,各有二十八惑,三界共为八十八使见惑。即身见、边见、邪见、见取见、戒禁取见、贪、嗔、痴、慢、疑十惑,于欲界、色界、无色界同迷于四谛理而单复分起之八十八使。得须陀洹果时,此八十八使见惑皆断。是则名为见所断惑。</p><p style="line-height:1.5em">　　所谓根中积生无始虚习,彼习要因修所断得者,亦名思惑。欲界有贪、嗔、痴、慢四惑,色界、无色界各有贪、痴、慢三惑,三界共有十思惑。三界又分为九地,每地九品思惑。欲界一地,名五趣杂居地。色界四地,即初禅定生喜乐地;二禅离生喜乐地;三禅离喜妙乐地;四禅舍念清净地。无色界四地,即空无边处地;识无边处地;无所有处地;非想非非想处地。如是九地,各有上上、上中、上下、中上、中中、中下、下上、下中、下下九品思惑,共为八十一品思惑。若断欲界六品思惑,得斯陀含果,即二果;次断欲界九品思惑尽,得阿那含果,即三果;次断色、无色界七十二品思惑尽,证阿罗汉果,即四果。如是烦恼,皆是无始以来,思惟世间虚妄事物而积生根中虚妄习气,须勤苦修行而后方能断除。故曰修所断惑。如是见思诸惑,于六根中皆悉具有,能令众生,流转三界。是为小乘所断三界内烦恼头数。</p><p style="line-height:1.5em">　　所谓生住异灭,分剂头数者,是大乘菩萨所断界外之无明惑。菩萨见道后,悟知如来藏心,本无生灭,清净本然,周遍法界。但于未悟时,因一念妄动,堕于生住异灭,为无始根本无明。以此无明,无始以来,于众生六根中积生无始虚习,此虚妄习气,亦须修行所能断除。自圆教初住,至于等觉金刚后心,经四十二位(因圆教不列四加行位),位位须断一品无明。四十二品无明断尽,方尽妙觉,证无上圆觉佛果。如是四十二品无明,于六根中,亦复具有,是为大乘菩萨所断根中烦恼头数。今言深入一门,入一无妄,彼六知根,一时清净者,谓但拔一根无妄,如是界内界外无量烦恼,即得断尽无余。是则名为证无上菩提。是故世尊明示六根非一非六,全体虚妄,皆不可得。须陀洹人,不为六根尘所惑。此太虚空喻藏心,群器喻六尘,异空喻六根。如来藏心,非一非六,尚无同异之名,岂有一六之相耶。</p><p style="line-height:1.5em">　　【须陀洹果】此云逆流,言已逆生死之流,而为初见道位,乃声闻四果之初果。</p><p style="line-height:1.5em">　　【六销】言阿难虽证初果,能销色声香味触法之六外缘尘,而不随之造业。</p><p style="line-height:1.5em">　　【亡一】然犹未能断除一念涅槃佛果之我执,一念我执未空,故未能信及一门深入六根同净之理。</p><p style="line-height:1.5em">　　【群器】即宇宙间山林城郭森罗万有之相。</p><p style="line-height:1.5em">　　六受用根</p><p style="line-height:1.5em">　　一因色成见</p><p style="line-height:1.5em">　　由明暗等二种相形,于妙圆中,粘湛发见。见精映色,结色成根。根元目为清净四大,因名眼体如蒲萄朵。浮根四尘,流逸奔色。</p><p style="line-height:1.5em">　　【蒲萄朵】指初胎之葡萄实。喻眼浮尘根,即眼珠,取像似葡萄,虽非胜义眼根,实为胜义所依之体。</p><p style="line-height:1.5em">　　二因声成闻</p><p style="line-height:1.5em">　　由动静等二种相击,于妙圆中,粘湛发听。听精映声,卷声成根。根元目为清净四大,因名耳体。如新卷叶,浮根四尘,流逸奔声。</p><p style="line-height:1.5em">　　【新卷叶】新出水之莲叶。喻耳浮尘根。</p><p style="line-height:1.5em">　　三因香成嗅</p><p style="line-height:1.5em">　　由通塞等二种相发,于妙圆中,粘湛发嗅,嗅精映香,纳香成根。根元目为清净四大,因名鼻体。如双垂爪,浮根四尘,流逸奔香。</p><p style="line-height:1.5em">　　【双垂爪】俱舍云,鼻根极微,居鼻梁内,背上面下,如双爪甲,已见前解。</p><p style="line-height:1.5em">　　四因味成尝</p><p style="line-height:1.5em">　　由恬变等二种相参,于妙圆中,粘湛发尝,尝精映味,绞味成根。根元目为清净四大,因名舌体。如初偃月,浮根四尘,流逸奔味。</p><p style="line-height:1.5em">　　【初偃月】偃仰卧,初旬之月其形如偃月。俱舍云,舌根极微,形如半月,当舌形中,舌浮尘根取相乎此。</p><p style="line-height:1.5em">　　五因触成觉</p><p style="line-height:1.5em">　　由离合等二种相摩,于妙圆中,粘湛发觉,觉精映触,抟触成根。根元目为清净四大,因名身体。如腰鼓颡,浮根四尘,流逸奔触。</p><p style="line-height:1.5em">　　【腰鼓颡】正脉云,腰鼓俗名杖鼓,颡腔。细腰而以革瞒其两头,状似人身。</p><p style="line-height:1.5em">　　六因法成知</p><p style="line-height:1.5em">　　由生灭等二种相续,于妙圆中,粘湛发知,知精映法,览法成根。根元目为清净四大,因名意思。如幽室见,浮根四尘,流逸奔法。</p><p style="line-height:1.5em">　　【幽室见】意根无体,不可说形,居肉团心内,外缘法尘,引发意思,如处幽室而能见外。</p><p style="line-height:1.5em">　　脱粘尘妄</p><p style="line-height:1.5em">　　阿难!如是六根,由彼觉明,有明明觉。失彼精了,粘妄发光。是以汝今离暗离明,无有见体;离动离静,元无听质;无通无塞,嗅性不生;非变非恬,尝无所出;不离不合,觉触本无;无灭无生,了知安寄?汝但不循动静合离,恬变通塞,生灭暗明,如是十二诸有为相。随拔一根,脱粘内伏,伏归元真,发本明耀。耀性发明,诸余五粘,应拔圆脱。不由前尘所起知见。明不循根,寄根明发。由是六根互相为用。</p><p style="line-height:1.5em">　　【五粘】五粘者,即六根粘尘,已证一根圆通,所余之五粘尘根。</p><p style="line-height:1.5em">　　六根互用</p><p style="line-height:1.5em">　　阿难!汝岂不知,今此会中,阿那律陀,无目而见,跋难陀龙,无耳而听。殑伽神女,非鼻闻香。憍梵钵提,异舌知味,舜若多神,无身觉触。如来光中,映令暂现。既为风质,其体元无。诸灭尽定,得寂声闻。如此会中摩诃迦叶,久灭意根。圆明了知,不因心念。</p><p style="line-height:1.5em">　　【跋难陀龙】此云善欢喜。摩竭陀国之龙无耳能听。</p><p style="line-height:1.5em">　　【殑伽神女】殑伽此云天堂来,神女为恒河主神,无鼻闻香。</p><p style="line-height:1.5em">　　【憍梵钵提】此云牛呞,食后虚呞如牛,离於舌而知味。</p><p style="line-height:1.5em">　　【舜若多神】舜若多此云空,即主空之神,其质如风,无形有觉。</p><p style="line-height:1.5em">　　【灭尽定】又名灭受想定,言虽灭尽意根,而了知不亡。以上皆不依根而能发觉。</p><p style="line-height:1.5em">　　根尘并销</p><p style="line-height:1.5em">　　阿难!今汝诸根,若圆拔已,内莹发光。如是浮尘及器世间诸变化相,如汤销冰,应念化成无上知觉。阿难!如彼世人,聚见于眼,若令急合,暗相现前。六根黯然,头足相类。彼人以手循体外绕,彼虽不见,头足一辩,知觉是同。缘见因明,暗成无见,不明自发,则诸暗相,永不能昏。根尘既销,云何觉明不成圆妙?</p><p style="line-height:1.5em">　　【分义】六受用根本是妙湛圆明真心。因由明暗动静等妄境,粘著圆湛真性,随发妄觉,成六根妄结。如是六根妄结,由彼性觉真明,以有所明故而成妄明,妄明既起,真明顿失。但你六根不循动静合离等诸有为相,脱粘妄尘,则根中妄结妄明自解。所谓随拔一根,脱粘内伏,伏归元真,则余五粘,应拔圆脱。六根圆脱故,一切诸法,悉皆清净。真妙觉明,不逐尘缘而生,不由前尘而起见闻觉知。如来藏心悉发妙用,寄于六根,由是六根互相为用。佛举阿那律陀等六人,以明六根互用。六根圆拔故,六尘皆空,妄念不生,觉明内莹,则器世间诸变化相,如汤销冰,应念化成无上知觉。如是觉明,妄明不发,诸暗不昏,根尘识心,一时销落,云何觉明不成圆妙。</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 