<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,智谕法师：妙法莲华经讲记 卷二' />
<link href='../css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>智谕法师：妙法莲华经讲记 卷二</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　卷二</p><p style="line-height:1.5em">　　譬喻品第三</p><p style="line-height:1.5em">　　信解品第四</p><p style="line-height:1.5em">　　譬喻品第三</p><p style="line-height:1.5em">　　譬者比擬,喻者寄物说明其理。前者法说,仅上根人领解,中下根人虽闻不解。今为晓示中下根人,不得不托此擬彼,寄浅明深,以世间法譬喻出世间法,以世间法之父子,譬喻出世间法之师弟。借譬喻以说明开三显一的道理。同时古时天竺风尚,战必乘象,说喜用譬,故有此之来。</p><p style="line-height:1.5em">　　「尔时舍利弗踊跃欢喜。即起合掌瞻仰尊颜。而白佛言。今从世尊闻此法音。心怀勇跃得未曾有。」&nbsp;舍利弗踊跃欢喜。在心曰欢喜,喜形于表,故而「踊跃」。心怀「勇」跃,应为心怀「踊」跃。</p><p style="line-height:1.5em">　　「所以者何。我昔从佛闻如是法。见诸菩萨授记作佛。而我等不豫斯事。甚自感伤。失于如来无量知见。」</p><p style="line-height:1.5em">　　所以者何?我从昔来亦曾闻佛于方等中,说此实相法,但不解实义,唯见菩萨授(受)记作佛,而我等声闻,不与此受记之事。自领小法,而愚于大法,失于如来无量知见,甚为伤感。</p><p style="line-height:1.5em">　　如来无量知者,圆具一切智、道种智、一切种智。如来无量见者,圆具肉眼、天眼、慧眼、法眼、佛眼。</p><p style="line-height:1.5em">　　「世尊。我常独处山林树下。若坐若行。每作是念。我等同入法性。云何如来以小乘法而见济度。是我等咎非世尊也。所以者何。若我等待说所因成就阿耨多罗三藐三菩提者。必以大乘而得度脱。然我等不解方便随宜所说。初闻佛法遇便信受思惟取证。」</p><p style="line-height:1.5em">　　世尊!我常独处山林树下,若坐若行,每作是念,我等声闻,同入法性而证无漏,为何如来以小乘法度我等?是我等咎,非世尊之过。舍利弗自知其过。</p><p style="line-height:1.5em">　　以下自明其过咎所在。若我等是大乘根机,与无上菩提果成对待而为无上菩提之因人者,世尊必以大乘法度济我等。此是舍利弗悔过不能悟实也,佛于方等中说实相法,声闻人不能解也。故曰是我等过,非世尊也。</p><p style="line-height:1.5em">　　然我等不解方便随宜所说,是舍利弗自责,不解如来权说也。既不悟实,复不解权,故取小弃大自失大利,此皆我等咎也。</p><p style="line-height:1.5em">　　以不解如来方便权说,故于鹿苑初闻佛法,便执方便为实,思惟取证小果。</p><p style="line-height:1.5em">　　「世尊。我从昔来终日竟夜每自克责。而今从佛闻所未闻未曾有法。断诸疑悔。身意泰然快得安隐。今日乃知真是佛子。从佛口生从法化生。得佛法分。」</p><p style="line-height:1.5em">　　今从佛闻所未闻实相之法,未曾有之法,疑悔尽除。于未受者不起信曰疑,于已受者复起犹豫曰悔。</p><p style="line-height:1.5em">　　今日乃知真是佛子,可承担如来家业,可续佛慧命。是从如来口宣妙法所生子,是如来意业法化所生子,得佛法分。有人说从佛口生是闻慧,从法化生是思慧,得佛法分是修慧证慧。依《法华》经义来说,闻实相法领解,为闻慧;思惟实相法领解,为思慧;修实相法证实相法,为修慧证慧,名得佛法分。得佛法分,天台宗判为分证即佛。</p><p style="line-height:1.5em">　　「尔时舍利弗。欲重宣此义。而说偈言</p><p style="line-height:1.5em">　　我闻是法音&nbsp;得所未曾有&nbsp;心怀大欢喜&nbsp;疑网皆已除</p><p style="line-height:1.5em">　　昔来蒙佛教&nbsp;不失于大乘&nbsp;佛音甚希有&nbsp;能除众生恼</p><p style="line-height:1.5em">　　我已得漏尽&nbsp;闻亦除忧恼&nbsp;我处于山谷&nbsp;或在树林下</p><p style="line-height:1.5em">　　若坐若经行&nbsp;常思惟是事」</p><p style="line-height:1.5em">　　偈颂自「我闻是法音」,直至「常思惟是事」。</p><p style="line-height:1.5em">　　我闻是法音者,闻实相法也。今闻《法华经》,始知自己真是佛子,定当作佛,是故心大欢喜。</p><p style="line-height:1.5em">　　过去世曾蒙佛以大乘法教化,是舍利弗自溯往昔。佛音甚希有,能除众生恼,是赞佛说法能度九道众生。</p><p style="line-height:1.5em">　　我已得漏尽,舍利弗虽得漏尽,断见思惑、出三界、了分段生死,但无明未破、变易生死未了。今闻实相法,渐破无明、渐了变易生死,故曰闻亦除忧恼。</p><p style="line-height:1.5em">　　我处于山谷,舍利弗自悔其过。</p><p style="line-height:1.5em">　　「呜呼深自责&nbsp;云何而自欺&nbsp;我等亦佛子&nbsp;同入无漏法</p><p style="line-height:1.5em">　　不能于未来&nbsp;演说无上道」</p><p style="line-height:1.5em">　　舍利弗深自悔责,不应以小乘法自欺,自失大利。</p><p style="line-height:1.5em">　　「金色三十二&nbsp;十力诸解脱&nbsp;同共一法中&nbsp;而不得此事&nbsp;八十种妙好&nbsp;十八不共法&nbsp;如是等功德&nbsp;而我皆已失」</p><p style="line-height:1.5em">　　自责失于大利。</p><p style="line-height:1.5em">　　「我独经行时&nbsp;见佛在大众&nbsp;名闻满十方&nbsp;广饶益众生&nbsp;自惟失此利&nbsp;我为自欺诳&nbsp;我常于日夜&nbsp;每思惟是事&nbsp;欲以问世尊&nbsp;为失为不失&nbsp;我常见世尊&nbsp;称赞诸菩萨&nbsp;以是于日夜&nbsp;筹量如此事」</p><p style="line-height:1.5em">　　自申失利之苦,并表明愿心。</p><p style="line-height:1.5em">　　「今闻佛音声&nbsp;随宜而说法&nbsp;无漏难思议&nbsp;令众至道场」</p><p style="line-height:1.5em">　　今闻佛说法之音声,方知佛过去所说法,皆随宜方便而说,四十余年未说真实。今日方知诸法实相无漏难思议,能令一切众生,至于道场。道场者,成佛处也。释迦牟尼佛道场,即尼连河旁,菩提树下,金刚座上。</p><p style="line-height:1.5em">　　「我本着邪见&nbsp;为诸梵志师&nbsp;世尊知我心&nbsp;拔邪说涅槃」</p><p style="line-height:1.5em">　　舍利弗本系外道,归依佛后,佛为说法,证阿罗汉。故曰世尊知我心,为我说涅槃法音。</p><p style="line-height:1.5em">　　「我悉除邪见&nbsp;于空法得证&nbsp;尔时心自谓&nbsp;得至于灭度」</p><p style="line-height:1.5em">　　我初闻佛法,即除邪见,取证偏空,自以为真至于涅槃。</p><p style="line-height:1.5em">　　「而今乃自觉&nbsp;非是实灭度&nbsp;若得作佛时&nbsp;具三十二相</p><p style="line-height:1.5em">　　天人夜叉众&nbsp;龙神等恭敬&nbsp;是时乃可谓&nbsp;永尽灭无余」</p><p style="line-height:1.5em">　　而今方知,非得究竟涅槃;得究竟涅槃时,即是作佛,当具足相好圆满,人天尊敬,方为证灭也。</p><p style="line-height:1.5em">　　「佛于大众中&nbsp;说我当作佛&nbsp;闻如是法音&nbsp;疑悔悉已除</p><p style="line-height:1.5em">　　初闻佛所说&nbsp;心中大惊疑&nbsp;将非魔作佛&nbsp;恼乱我心耶</p><p style="line-height:1.5em">　　佛以种种缘&nbsp;譬喻巧言说&nbsp;其心安如海&nbsp;我闻疑网断」</p><p style="line-height:1.5em">　　佛言我当作佛,初闻之下,怀疑魔化为佛之形状前来扰乱我。闻佛种种言说后,我之怀疑方除。</p><p style="line-height:1.5em">　　「佛说过去世&nbsp;无量灭度佛&nbsp;安住方便中&nbsp;亦皆说是法</p><p style="line-height:1.5em">　　现在未来佛&nbsp;其数无有量&nbsp;亦以诸方便&nbsp;演说如是法</p><p style="line-height:1.5em">　　如今者世尊&nbsp;从生及出家&nbsp;得道转*轮&nbsp;亦以方便说</p><p style="line-height:1.5em">　　世尊说实道&nbsp;波旬无此事&nbsp;以是我定知&nbsp;非是魔作佛</p><p style="line-height:1.5em">　　我堕疑网故&nbsp;谓是魔所为」</p><p style="line-height:1.5em">　　过去诸佛,现在诸佛,及世尊等,皆以方便说实相法。世尊说实道者,世尊说实相法也。世尊说实相法,非魔波旬所能说,所以我定知非是魔作佛也。</p><p style="line-height:1.5em">　　「闻佛柔软音&nbsp;深远甚微妙&nbsp;演畅清净法&nbsp;我心大欢喜</p><p style="line-height:1.5em">　　疑悔永已尽&nbsp;安住实智中&nbsp;我定当作佛&nbsp;为天人所敬</p><p style="line-height:1.5em">　　转无上*轮&nbsp;教化诸菩萨」</p><p style="line-height:1.5em">　　佛之音声,柔软、深远、清净,我心欢喜,疑悔已除,安住于实智。我定当作佛一偈,舍利弗自庆得益。</p><p style="line-height:1.5em">　　「尔时佛告舍利弗。吾今于天人沙门婆罗门等大众中说。我昔曾于二万亿佛所。为无上道故常教化汝。汝亦长夜随我受学。我以方便引导汝故生我法中。」</p><p style="line-height:1.5em">　　世尊追述过去曾以实相法,教化舍利弗。</p><p style="line-height:1.5em">　　无上道者,《菩萨璎珞经》十三云:道当清净,秽浊非道;道当一意,多想非道;道当知足,多欲非道;道当尊敬,憍慢非道;道当检意,放逸非道;道当显曜,自隐非道;道当连属,无行非道;道当精勤,懈怠非道;道当觉悟,愚惑非道;道当教化,矜悋非道;道近善友,习恶非道等。然今《法华经》所谓无上道者,诸法实相也。</p><p style="line-height:1.5em">　　佛言我过去常教化汝,汝亦长夜随我受学。过去未悟诸法实相,犹处暗夜之中,故曰长夜随我受学。我以方便引导,故今世生我法中。</p><p style="line-height:1.5em">　　「舍利弗。我昔教汝志愿佛道。汝今悉忘。而便自谓已得灭度。我今还欲令汝忆念本愿所行道故。为诸声闻说是大乘经。名妙法莲华教菩萨法佛所护念。」</p><p style="line-height:1.5em">　　舍利弗本修大乘,以厌苦情深退取小乘。佛言我昔教汝志愿无上佛道,汝今悉忘,自谓已取涅槃。声闻人断见思烦恼,了分段生死,实非涅槃,谓其得涅槃者,是佛方便。今欲令汝忆念本发大乘愿,故说大乘经,名《妙法莲华经》,教菩萨法。</p><p style="line-height:1.5em">　　「舍利弗。汝于未来世过无量无边不可思议劫。供养若干千万亿佛。奉持正法。具足菩萨所行之道。当得作佛。号曰华光如来应供正遍知明行足善逝世间解无上士调御丈夫天人师佛世尊。」</p><p style="line-height:1.5em">　　世尊为舍利弗授记,授记作佛。授记亦曰记、授决。</p><p style="line-height:1.5em">　　如来、应供、正遍知、明行足、善逝、世间解、无上士、调御丈夫、天人师、佛、世尊,是佛称号。</p><p style="line-height:1.5em">　　如来者是佛法身,故曰如来者诸法如义。应供,如来为九道众生良佑福田,故曰应供。正遍知,正者名不颠倒,遍知者于四颠倒无不通达。明行足,明者三明,三明者,一菩萨明,二诸佛明,三无明明。菩萨明者,即般若波罗蜜。诸佛明者,即诸佛眼。无明明者,即毕竟空。行者,无量劫为众生故,修诸善业。足者,明见佛性。善逝,善者名高,高者佛已究竟无上菩提果。逝名不高,不高者佛倒驾慈航,以大悲心下化众生。故佛于《大般涅槃经》云,善男子!若佛心高,不下化众生者,不名如来。世间解,世间者五阴也,解名了知,了知五阴名世间解。无上士,上士者名断烦恼,佛断德已圆,更无所断,名无上士。调御丈夫,一切男女具有四法,则名丈夫。何等为四?一善知识,二能听法,三思惟义,四如说修行。佛能调御之,故名调御丈夫。天人师,佛能教化天人也。经中说,六道众生中,唯天与人能发无上菩提心,能修十善,能得声闻果及无上菩提,余道众生,须转生天人道中,方能成诸圣果,故佛名天人师。佛,自觉觉他觉行圆满名佛。世尊,十号具足名世尊。(出于《大般涅槃经》)</p><p style="line-height:1.5em">　　如来、应供、正遍知、明行足、善逝,是自觉之道。世间解、无上士、调御丈夫、天人师,是觉他之道。自觉觉他圆满称为佛。佛之一字是总说上面九号。世尊是十号具足,称赞为世尊。</p><p style="line-height:1.5em">　　以上是说华光佛正报,以下论其依报。</p><p style="line-height:1.5em">　　「国名离垢。其土平正清净严饰。安隐丰乐天人炽盛。琉璃为地有八交道。黄金为绳以界其侧。其傍各有七宝行树。常有华?。华光如来亦以三乘教化众生。」</p><p style="line-height:1.5em">　　兹叙述华光佛国土庄严情形,其国名离垢。华光佛亦说四谛、十二因缘、六度等三乘法。天人炽盛,其佛国土无三恶道也。</p><p style="line-height:1.5em">　　「舍利弗。彼佛出时虽非恶世。以本愿故说三乘法。其劫名大宝庄严。何故名曰大宝庄严。其国中以菩萨为大宝故。彼诸菩萨无量无边不可思议。算数譬喻所不能及。非佛智力无能知者。若欲行时宝华承足。此诸菩萨非初发意。皆久殖德本。于无量百千万亿佛所净修梵行。恒为诸佛之所称叹。常修佛慧具大神通。善知一切诸法之门。质直无伪志念坚固。如是菩萨充满其国。」</p><p style="line-height:1.5em">　　劫浊、见浊、烦恼浊、众生浊、命浊时,世间五浊恶世多苦不净。众生修声闻缘觉乘法,即得出离。声闻法者,苦谛、苦集谛、苦灭谛、苦灭道谛。众生欲离苦者,修知苦、断集、证灭、修道。非五浊恶世,世间清净无苦,故不须说四谛法。</p><p style="line-height:1.5em">　　十二因缘法,无明、行二支过去世摄,识、名色、六入、触、受、爱、取、有八支现世摄,生、老死二支未来世摄。无明行即过去世集,由过去世集,产生现在世苦︱识名色六入触受。爱取有即现在世摄,由现在世摄,产生未来世苦︱生老死。所以十二因缘,系四谛之广论。</p><p style="line-height:1.5em">　　华光佛出世时,虽非恶世,但以本愿故说三乘法。其劫名大宝庄严,以菩萨众为大宝故,彼菩萨若欲行时,宝华承足。彼诸菩萨,非初发心者,皆久植德本。久植德本者,久修清净心。经云清净心者,植众德本。</p><p style="line-height:1.5em">　　是诸菩萨久修梵行,诸佛赞叹,常修佛慧,具大神通,善知一切法门,质直无伪,志念坚固。</p><p style="line-height:1.5em">　　「舍利弗。华光佛寿十二小劫。除为王子未作佛时。其国人民寿八小劫。华光如来过十二小劫。授坚满菩萨阿耨多罗三藐三菩提记。告诸比丘。是坚满菩萨次当作佛。号曰华足安行多陀阿伽度阿罗诃三藐三佛陀。其佛国土亦复如是。舍利弗。是华光佛灭度之后。正法住世三十二小劫。像法住世亦三十二小劫。」</p><p style="line-height:1.5em">　　华光佛寿十二小劫,此十二小劫除去为王子未成佛时。华光佛灭后,坚满菩萨受记作佛,号华足安行。多陀阿伽度译为如来,阿罗诃译为应供,三藐三佛陀译为正遍知。如来表佛法身德,应供表佛解脱德,三藐三佛陀表佛般若德。此三号表佛三德,故经中多单说此三号。彼佛灭后,正法像法均住世三十二小劫。</p><p style="line-height:1.5em">　　以下重颂长行。</p><p style="line-height:1.5em">　　「尔时世尊。欲重宣此义。而说偈言</p><p style="line-height:1.5em">　　舍利弗来世&nbsp;成佛普智尊&nbsp;号名曰华光&nbsp;当度无量众</p><p style="line-height:1.5em">　　供养无数佛&nbsp;具足菩萨行&nbsp;十力等功德&nbsp;证于无上道</p><p style="line-height:1.5em">　　过无量劫已&nbsp;劫名大宝严&nbsp;世界名离垢&nbsp;清净无瑕秽</p><p style="line-height:1.5em">　　以琉璃为地&nbsp;金绳界其道&nbsp;七宝杂色树&nbsp;常有华?实</p><p style="line-height:1.5em">　　彼国诸菩萨&nbsp;志念常坚固&nbsp;神通波罗蜜&nbsp;皆已悉具足</p><p style="line-height:1.5em">　　于无数佛所&nbsp;善学菩萨道&nbsp;如是等大士&nbsp;华光佛所化</p><p style="line-height:1.5em">　　佛为王子时&nbsp;弃国舍世荣&nbsp;于最末后身&nbsp;出家成佛道</p><p style="line-height:1.5em">　　华光佛住世&nbsp;寿十二小劫&nbsp;其国人民众&nbsp;寿命八小劫</p><p style="line-height:1.5em">　　佛灭度之后&nbsp;正法住于世&nbsp;三十二小劫&nbsp;广度诸众生</p><p style="line-height:1.5em">　　正法灭尽已&nbsp;像法三十二&nbsp;舍利广流布&nbsp;天人普供养</p><p style="line-height:1.5em">　　华光佛所为&nbsp;其事皆如是&nbsp;其两足圣尊&nbsp;最胜无伦匹</p><p style="line-height:1.5em">　　彼即是汝身&nbsp;宜应自欣庆」</p><p style="line-height:1.5em">　　有人怀疑曰《金刚经》云,无有定法是名阿耨多罗三藐三菩提,佛授记某人于无量劫后作佛,岂非定法吗?</p><p style="line-height:1.5em">　　彼不知无有定法是因果法,非是拨无因果。相反地,若法决定,便无因果了。</p><p style="line-height:1.5em">　　因为法无决定,行恶因缘则堕三涂,行善因缘则生人天,念佛因缘则生净土,修佛道因缘可以成佛。如果诸法决定,则必行恶不堕三涂,行善不生人天,念佛不生净土,修佛道也不能成佛。因果法若破,佛法便被破矣。</p><p style="line-height:1.5em">　　同时过去行恶应堕地狱受苦,以法无决定,所以经过忏悔、广修功德等因缘,罪报便可减轻。阿阇世王便是一例。</p><p style="line-height:1.5em">　　因为法无决定即因果法故,菩萨修因致果,当予授记。如果不予授记者,是修因不能致果,非佛法也。</p><p style="line-height:1.5em">　　重颂部分,释如长行。</p><p style="line-height:1.5em">　　「尔时四部众。比丘比丘尼优婆塞优婆夷。天龙夜叉干闼婆阿修罗迦楼罗紧那罗摩睺罗伽等大众。见舍利弗于佛前受阿耨多罗三藐三菩提记。心大欢喜踊跃无量。各各脱身所着上衣。以供养佛。释提桓因梵天王等。与无数天子。亦以天妙衣天曼陀罗华摩诃曼陀罗华等。供养于佛。所散天衣住虚空中。而自回转。诸天伎乐百千万种。于虚空中一时俱作。雨众天华。而作是言。佛昔于波罗初转*轮。今乃复转无上*轮。」</p><p style="line-height:1.5em">　　尔时四众弟子天龙鬼神等,皆供养于佛。各各脱身所着上衣,脱所穿上好之衣。</p><p style="line-height:1.5em">　　「尔时诸天子。欲重宣此义。而说偈言</p><p style="line-height:1.5em">　　昔于波罗&nbsp;转四谛*轮&nbsp;分别说诸法&nbsp;五众之生灭」</p><p style="line-height:1.5em">　　五众之生灭,五众者五阴法也。鸠摩罗什大师译五阴为五众。五阴者生灭法,故曰五众之生灭。佛对五比丘转四谛*轮时,是说五阴法生灭无常也。</p><p style="line-height:1.5em">　　「今复转最妙&nbsp;无上大*轮&nbsp;是法甚深奥&nbsp;少有能信者」</p><p style="line-height:1.5em">　　最妙无上大*轮者,实相法也。实相法深奥无边,不可思议,少有能信者。</p><p style="line-height:1.5em">　　「我等从昔来&nbsp;数闻世尊说&nbsp;未曾闻如是&nbsp;深妙之上法</p><p style="line-height:1.5em">　　世尊说是法&nbsp;我等皆随喜&nbsp;大智舍利弗&nbsp;今得受尊记</p><p style="line-height:1.5em">　　我等亦如是&nbsp;必当得作佛&nbsp;于一切世间&nbsp;最尊无有上</p><p style="line-height:1.5em">　　佛道叵思议&nbsp;方便随宜说&nbsp;我所有福业&nbsp;今世若过世</p><p style="line-height:1.5em">　　及见佛功德&nbsp;尽回向佛道」</p><p style="line-height:1.5em">　　我等昔来闻世尊说法,未闻此实相法。其实世尊于方等中,亦说实相法,大众不会而已。今见舍利弗受记,料想我等亦当受记。</p><p style="line-height:1.5em">　　「尔时舍利弗白佛言。世尊。我今无复疑悔。亲于佛前得受阿耨多罗三藐三菩提记。是诸千二百心自在者。昔住学地。佛常教化言。我法能离生老病死究竟涅槃。是学无学人。亦各自以离我见及有无见等。谓得涅槃。而今于世尊前闻所未闻皆堕疑惑。善哉世尊。愿为四众说其因缘令离疑悔。」</p><p style="line-height:1.5em">　　舍利弗自言疑悔已除,然千二百人心得自在者,自以为离生死除邪见而得涅槃。此等人昔闻三乘法,执以为实,今复闻一乘法是实、三乘是权,以故皆堕疑惑,乞佛方便开示。</p><p style="line-height:1.5em">　　以下佛便以譬喻,明开三显一。</p><p style="line-height:1.5em">　　「尔时佛告舍利弗。我先不言诸佛世尊。以种种因缘譬喻言辞方便说法。皆为阿耨多罗三藐三菩提耶。是诸所说皆为化菩萨故。然舍利弗。今当复以譬喻更明此义。诸有智者。以譬喻得解。」</p><p style="line-height:1.5em">　　世尊言,我先前不是曾言,诸佛世尊皆以种种因缘譬喻言辞方便说法,皆是为无上菩提教化菩萨吗?今复以譬喻,以明此开三显一之义。</p><p style="line-height:1.5em">　　「舍利弗。若国邑聚落有大长者。其年衰迈财富无量。多有田宅及诸僮仆。其家广大。唯有一门。多诸人众。一百二百乃至五百人。止住其中。」</p><p style="line-height:1.5em">　　以下便举火宅喻。大长者譬喻佛;其年衰迈,譬佛化缘将尽;财富无量,譬佛法王法财无量。</p><p style="line-height:1.5em">　　佛为出世长者,兹以世间长者为譬。世间长者具备十德,十德者:一、姓贵,二、位高,三、大富,四、威猛,五、智深,六、年耆,七、行净,八、礼备,九、上叹,十、下归。出世长者,十号具足,法财无量。</p><p style="line-height:1.5em">　　田宅者,譬能安处大众,滋养慧命。多诸僮仆其家广大,佛门广大多所容纳。唯有一门,譬喻唯有一佛乘,无二亦无三。乃至五百人者,譬喻五道众生。</p><p style="line-height:1.5em">　　「堂阁朽故墙壁隤落。柱根腐败梁栋倾危。周匝俱时歘然火起焚烧舍宅。</p><p style="line-height:1.5em">　　长者诸子。若十二十或至三十。在此宅中。」</p><p style="line-height:1.5em">　　堂阁者,用譬三界。墙壁柱根梁栋者,譬喻四大五蕴。歘然火起者,火譬业火,歘然者无而忽有,用譬众生于本净中,妄造诸业。焚烧舍宅者,以业火故,造成三界火宅。十、二十、三十子者,譬三乘人,三乘人已近佛修真,故名曰子。十其数为少,譬菩萨乘,二十譬缘觉乘,三十譬声闻乘。</p><p style="line-height:1.5em">　　「长者见是大火从四面起。即大惊怖。而作是念。我虽能于此所烧之门安隐得出。而诸子等。于火宅内乐着嬉戏。不觉不知不惊不怖。火来逼身苦痛切己。心不厌患无求出意。」</p><p style="line-height:1.5em">　　火从四面而起,四面譬喻四大。所烧之门安隐得出,门者譬喻第一义空,空性通达故曰门。三界被烧,空性不燃,故曰由所烧之门得出。诸子乐着,无求无上菩提意,故曰无求出意。</p><p style="line-height:1.5em">　　「舍利弗。是长者作是思惟。我身手有力。当以衣裓。若以机案。从舍出之。复更思惟。是舍唯有一门而复狭小。诸子幼稚未有所识。恋着戏处。或当堕落为火所烧。我当为说怖畏之事。此舍已烧宜时疾出。无令为火之所烧害。作是念已。如所思惟。具告诸子。汝等速出。」</p><p style="line-height:1.5em">　　「我身手有力,当以衣裓、若以机案,从舍出之。」是譬喻佛有神通智慧力,及余功德力,可出三界火宅。唯有一门而复狭小者,唯有实相一谛,而复狭小是说实相甚深,不容小乘根机也。诸子幼稚未有所识者,未能知一佛乘也。我当为说怖畏之事,乃隐实施权也。</p><p style="line-height:1.5em">　　「父虽怜愍善言诱喻。而诸子等。乐着嬉戏不肯信受。不惊不畏了无出心。亦复不知何者是火何者为舍。云何为失。但东西走戏视父而已。尔时长者即作是念。此舍已为大火所烧。我及诸子。若不时出。必为所焚。我今当设方便。令诸子等得免斯害。」</p><p style="line-height:1.5em">　　父虽怜愍善言诱喻,应为善言诱「谕」。</p><p style="line-height:1.5em">　　诸子乐着于爱见迷惑,不肯信受佛语。不惊不畏,了无求离生死之心。不知何者是火者,不知五浊八苦之火,能烧善根慧命。不知何者为舍者,不知被五阴六根所局,轮回生死。不知云何为失者,不知丧失法身也。东西走戏者,往来生死也。视父而已者,于实相法,闻如不闻,见如不见。尔时长者下,明佛大悲心切,思权施三乘教。</p><p style="line-height:1.5em">　　「父知诸子先心各有所好。种种珍玩奇异之物情必乐着。而告之言。汝等所可玩好希有难得。汝若不取后必忧悔。如此种种羊车鹿车牛车今在门外。可以游戏。汝等于此火宅宜速出来。随汝所欲皆当与汝。」</p><p style="line-height:1.5em">　　父知诸子先心各有所好,佛知诸人昔习小乘乐于小乘。告有所可玩好,思以三乘诱导也。羊车喻声闻乘,鹿车喻缘觉乘,牛车喻菩萨乘。今在门外,喻诱出三界也。</p><p style="line-height:1.5em">　　「尔时诸子闻父所说。珍玩之物适其愿故。心各勇锐互相推排。竞共驰走争出火宅。是时长者。见诸子等安隐得出。皆于四衢道中露地而坐。无复障碍。其心泰然欢喜踊跃。时诸子等。各白父言。父先所许玩好之具。羊车鹿车牛车愿时赐与。」</p><p style="line-height:1.5em">　　诸子勇锐修学无漏,竞出三界。皆于四衢道中,露地而坐。机教相应,于是诸子精进修习。四衢道譬喻四谛通达,此时已不为见思烦恼所障,譬喻露地。保守无漏果报有余涅槃,故曰而坐。此时烦恼障断,已离分段生死,故曰无复障碍,其心泰然,欢喜踊跃。</p><p style="line-height:1.5em">　　据理二乘索车,菩萨不索。何以故?菩萨不住涅槃,焉得索车?</p><p style="line-height:1.5em">　　门外并无三车,表示唯有一佛乘,无二亦无三。</p><p style="line-height:1.5em">　　「舍利弗。尔时长者。各赐诸子等一大车。其车高广众宝庄校。周匝栏楯四面悬铃。又于其上张设幰盖。亦以珍奇杂宝而严饰之。宝绳绞络垂诸华缨。重敷綩綖安置丹枕。驾以白牛。肤色充洁形体姝好。有大筋力。行步平正。其疾如风。又多仆从而侍卫之。所以者何。是大长者。财富无量。种种诸藏悉皆充溢。而作是念。我财物无极。不应以下劣小车与诸子等。今此幼童皆是吾子。爱无偏党。我有如是七宝大车。其数无量。应当等心各各与之。不宜差别。所以者何。以我此物周给一国。犹尚不匮。何况诸子。」</p><p style="line-height:1.5em">　　各赐诸子等一大车,示一切众生皆有佛性皆当成佛,唯有一佛乘也。</p><p style="line-height:1.5em">　　其车高广,示一佛乘遍法界也。幰,车幔也。驾以白牛,大白牛表般若,「白」表色本,示诸法由般若生。其疾如风者,以般若慧乘八正道,速至萨婆若。多仆从而侍卫者,多有方便以成功德也。</p><p style="line-height:1.5em">　　是大长者财富无量,示佛功德无量。周给一国犹尚不匮,普施法界犹尚不乏,何况诸子?等心与之者,等以一佛乘度之也。</p><p style="line-height:1.5em">　　「是时诸子。各乘大车得未曾有。非本所望。」</p><p style="line-height:1.5em">　　声闻乘人,未闻《法华》前,不知自己当来作佛,闻佛说《法华》后,方知自己作佛有分,故曰非本所望。</p><p style="line-height:1.5em">　　「舍利弗。于汝意云何。是长者等与诸子珍宝大车。宁有虚妄不。舍利弗言。不也世尊。是长者。但令诸子得免火难。全其躯命非为虚妄。何以故。若全身命。便为已得玩好之具。况复方便于彼火宅而拔济之。世尊。若是长者。乃至不与最小一车。犹不虚妄。何以故。是长者先作是意。我以方便令子得出。以是因缘无虚妄也。何况长者。自知财富无量。欲饶益诸子等与大车。」</p><p style="line-height:1.5em">　　佛问舍利弗,长者前许三车,后等施大白牛车,前后不符,事有虚妄不?舍利弗言无也。因为长者系诱诸子离于火难,权施方便耳。长者令诸子全其身命,免于生死之苦,便是令得玩好之具,纵然不赐最小一车,犹不虚妄。何况自知财富无量,等赐诸子大车呢?</p><p style="line-height:1.5em">　　「佛告舍利弗。善哉善哉。如汝所言。舍利弗。如来亦复如是。则为一切世间之父。于诸怖畏衰恼忧患无明暗蔽。永尽无余而悉成就无量知见力无所畏。有大神力及智慧力。具足方便智慧波罗蜜。大慈大悲常无懈惓。恒求善事利益一切。而生三界朽故火宅。为度众生生老病死忧悲苦恼愚痴暗蔽三毒之火。教化令得阿耨多罗三藐三菩提。」</p><p style="line-height:1.5em">　　佛说譬喻已,今以法合之,故曰如来亦复如是。为一切世间之父,佛如长者,为一切众生之父也。于诸怖畏下皆系法说,以合譬喻。</p><p style="line-height:1.5em">　　悉成就无量知见、力、无所畏,是说佛具三智、五眼、十力、四无所畏,在表佛实智。具足方便智慧波罗蜜,大慈大悲常无懈倦,恒求善事利益一切,是表佛以方便智度众生也。所谓无有方便,不成功德。最后表唯有一佛乘无二亦无三,令一切众生皆得阿耨多罗三藐三菩提。</p><p style="line-height:1.5em">　　「见诸众生为生老病死忧悲苦恼之所烧煮。亦以五欲财利故受种种苦。又以贪着追求故现受众苦。后受地狱畜生饿鬼之苦。若生天上及在人间。贫穷困苦爱别离苦怨憎会苦。如是等种种诸苦。众生没在其中。欢喜游戏。不觉不知不惊不怖。亦不生厌不求解脱于此三界火宅东西驰走。虽遭大苦不以为患。舍利弗。佛见此已便作是念。我为众生之父。应拔其苦难。与无量无边佛智慧乐。令其游戏。」</p><p style="line-height:1.5em">　　见诸众生为八苦熬煎,为五欲所害,以贪着欲求故不得出离诸苦,终致堕在三涂苦道。若生天上人间,除生老病死等诸苦外,复有爱别离苦、怨憎会苦。是知六道之中,唯天道人道有爱别离及怨憎会苦。换句话说,唯人道众生,具受八苦。</p><p style="line-height:1.5em">　　佛见众生没在诸苦之中,于是起大悲心,思施救拔。</p><p style="line-height:1.5em">　　「舍利弗。如来复作是念。若我但以神力及智慧力。舍于方便。为诸众生。赞如来知见力无所畏者。众生不能以是得度。所以者何。是诸众生。未免生老病死忧悲苦恼。而为三界火宅所烧。何由能解佛之智慧。舍利弗。如彼长者。虽复身手有力而不用之。但以殷勤方便。勉济诸子火宅之难。然后各与珍宝大车。如来亦复如是。虽有力无所畏。而不用之。但以智慧方便。于三界火宅拔济众生。为说三乘声闻辟支佛佛乘。」</p><p style="line-height:1.5em">　　神通及智慧,上合长者身手有力譬。佛知若舍方便权巧,直接用神通智慧力,众生难以得度。故如来不用知见、十力、四无所畏等诸功德力,而用三乘方便。如来知见力无所畏者,一佛乘也。如来为度众生方便故,于是于一说三。</p><p style="line-height:1.5em">　　所以者何?因为众生未免生老病死等八苦,而为三界火宅所烧。八苦病恼,三界火宅,源于四颠倒。四颠倒者,凡夫众生,于无常计常,于苦计乐,于无我计我,于不净计净。二乘人无知,于常执无常,于乐执苦,于我执无我,于净执不净。是为二重四颠倒。众生八苦未除,三界未离,没在四颠倒中,故不能解佛智慧。欲令入一乘,须是令先离三界苦。所以佛以三车诱出火宅,然后等与珍宝大车。是故于《法华》时,方开三显一也。</p><p style="line-height:1.5em">　　「而作是言。汝等莫得乐住三界火宅。勿贪?弊色声香味触也。若贪着生爱则为所烧。汝速出三界。当得三乘声闻辟支佛佛乘。我今为汝保任此事。终不虚也。汝等但当勤修精进。如来以是方便诱进众生。复作是言。汝等当知。此三乘法皆是圣所称叹。自在无系无所依求。乘是三乘。以无漏根力觉道禅定解脱三昧等。而自娱乐。便得无量安隐快乐。」</p><p style="line-height:1.5em">　　汝等莫乐住三界火宅,勿贪粗弊色声香味触。勿贪粗弊五欲也。若贪五欲生爱着,则为所烧。汝应速出三界,当得声闻乘、辟支佛乘、佛乘,用合羊车、鹿车、牛车譬。此三乘法,圣所称叹,以无漏根力觉道者,略说三十七道品,及以禅定解脱三昧等,而自娱乐,得无量安隐快乐。是如来劝修之词。</p><p style="line-height:1.5em">　　「舍利弗。若有众生。内有智性。从佛世尊闻法信受。殷勤精进欲速出三界。自求涅槃。是名声闻乘。如彼诸子为求羊车出于火宅。若有众生。从佛世尊闻法信受。殷勤精进求自然慧。乐独善寂深知诸法因缘。是名辟支佛乘。如彼诸子为求鹿车出于火宅。若有众生。从佛世尊闻法信受。勤修精进。求一切智佛智自然智无师智如来知见力无所畏。愍念安乐无量众生。利益天人度脱一切。是名大乘。菩萨求此乘故名为摩诃萨。如彼诸子为求牛车出于火宅。」</p><p style="line-height:1.5em">　　若有众生内有智性,正因佛性也。此等众生昔曾闻声闻乘法,信受奉行。今复闻佛说声闻乘法,缘因佛性也。精进修习欲速出三界,知苦断集。自求涅槃,修道证灭,无度众生之悲愿,是名声闻乘。如彼诸子,为求羊车出于三界火宅者。</p><p style="line-height:1.5em">　　若有众生,从佛闻十二因缘法,闻已信受,求自然慧。自然慧者,十二因缘法也。十二因缘法非佛所造,亦非余人所造,有佛无佛,常自而然,故曰自然慧。乐独善寂,只求自度,不度众生。诸法无生,皆十二因缘起,是名辟支佛乘。如彼诸子,求于鹿车出于火宅者。</p><p style="line-height:1.5em">　　若有众生,从佛闻大乘法,勤行精进。信受奉行,精进修习。求一切智,一切智者总相智也。佛智即一切种智,佛独具之智也。自然智者,诸法性相,有佛无佛,二谛常住,故名自然智。以上一切智、佛智、自然智,皆性本自具,非因师得,故曰无师智。且上求如来知见、力、无所畏;复愍念安乐无量众生,利益天人度脱一切众生。如此上求下化,是名大乘菩萨摩诃萨。如彼诸子求牛车出者。</p><p style="line-height:1.5em">　　「舍利弗。如彼长者见诸子等安隐得出火宅到无畏处。自惟财富无量等以大车而赐诸子。如来亦复如是。为一切众生之父。若见无量亿千众生以佛教门出三界苦怖畏险道得涅槃乐。如来尔时便作是念。我有无量无边智慧力无畏等诸佛法藏。是诸众生皆是我子。等与大乘。不令有人独得灭度。皆以如来灭度而灭度之。」</p><p style="line-height:1.5em">　　此段经文,以法合譬。因佛教化,得出三界离苦得乐。以有出入故,是以曰以佛教门。门者,即有出入义。怖畏险道者,三界内分段生死也,离三界分段生死而得涅槃。</p><p style="line-height:1.5em">　　如来尔时下,示如来以平等心度众生,令一切众生皆入一佛乘。</p><p style="line-height:1.5em">　　「是诸众生脱三界者。悉与诸佛禅定解脱等娱乐之具。皆是一相一种圣所称叹。能生净妙第一之乐。」</p><p style="line-height:1.5em">　　是诸众生脱三界者,不与声闻缘觉乘,悉与一佛乘。悉与诸佛禅定解脱等娱乐之具,上合大白牛车譬。皆是一相一种,谓皆是诸法实相。此诸法实相,圣者所称叹。能生净妙第一之乐者,实相能生不思议缘起,不思议缘起者佛果也。经云佛种从缘起,即不思议缘起,故曰净妙第一之乐。</p><p style="line-height:1.5em">　　「舍利弗。如彼长者初以三车诱引诸子。然后但与大车宝物庄严安隐第一。然彼长者。无虚妄之咎。如来亦复如是。无有虚妄。初说三乘引导众生。然后但以大乘而度脱之。何以故。如来有无量智慧力无所畏诸法之藏。能与一切众生大乘之法。但不尽能受。舍利弗。以是因缘。当知诸佛方便力故。于一佛乘分别说三。」</p><p style="line-height:1.5em">　　先譬说而后法说。初以三车诱引其子,后但与大车,是譬喻说。如来亦复如是,是法说,前后证成无虚妄义。佛于空知无量谓之智,于无量知空谓之慧。如来具无量智慧、力、无所畏诸法之藏,能与一切众生大乘法。但众生机有高下,有能受者,有不能受者。所以诸佛以方便力,于一佛乘分别说三。</p><p style="line-height:1.5em">　　「佛欲重宣此义。而说偈言</p><p style="line-height:1.5em">　　譬如长者&nbsp;有一大宅&nbsp;其宅久故&nbsp;而复顿弊</p><p style="line-height:1.5em">　　堂舍高危&nbsp;柱根摧朽&nbsp;梁栋倾斜&nbsp;基陛隤毁</p><p style="line-height:1.5em">　　墙壁圯坼&nbsp;泥涂褫落&nbsp;覆苫乱坠&nbsp;椽梠差脱</p><p style="line-height:1.5em">　　周障屈曲&nbsp;杂秽充遍」</p><p style="line-height:1.5em">　　重颂长行,譬如三界火宅。泥涂褫落,应作泥涂阤落,阤音脱。形容三界火宅不安的情形。</p><p style="line-height:1.5em">　　「有五百人&nbsp;止住其中&nbsp;鵄枭雕鹫&nbsp;乌鹊鸠鸽</p><p style="line-height:1.5em">　　蚖蛇蝮蝎&nbsp;蜈蚣蚰蜒&nbsp;守宫百足&nbsp;狖狸鼷鼠</p><p style="line-height:1.5em">　　诸恶虫辈&nbsp;交横驰走&nbsp;屎尿臭处&nbsp;不净流溢</p><p style="line-height:1.5em">　　蜣螂诸虫&nbsp;而集其上&nbsp;狐狼野干&nbsp;咀嚼践蹋</p><p style="line-height:1.5em">　　啮死尸&nbsp;骨肉狼藉&nbsp;由是群狗&nbsp;竞来搏撮</p><p style="line-height:1.5em">　　饥羸慞惶&nbsp;处处求食鬪&nbsp;鬪诤掣&nbsp;嘊喍吠</p><p style="line-height:1.5em">　　其舍恐怖&nbsp;变状如是」</p><p style="line-height:1.5em">　　有五百人止住其中,五百人者,除三乘人外,另加天乘人乘。</p><p style="line-height:1.5em">　　狖狸鼷鼠,有的本子为鼬狸鼷鼠。狖者,黑色长尾之猿。</p><p style="line-height:1.5em">　　野干是一种野兽,我国无有。咀嚼践「踏」「哜」啮死尸。</p><p style="line-height:1.5em">　　鬪诤掣,者之俗字。有的本子作「揸」。</p><p style="line-height:1.5em">　　喍吠,亦作啀,应为嘷。喍,狗欲斗时所发之恶声。</p><p style="line-height:1.5em">　　「处处皆有&nbsp;魑魅魍魉&nbsp;夜叉恶鬼&nbsp;食啖人肉</p><p style="line-height:1.5em">　　毒虫之属&nbsp;诸恶禽兽&nbsp;孚乳产生&nbsp;各自藏护</p><p style="line-height:1.5em">　　夜叉竞来&nbsp;争取食之&nbsp;食之既饱&nbsp;恶心转炽</p><p style="line-height:1.5em">　　鬪诤之声&nbsp;甚可怖畏&nbsp;鸠盘荼鬼&nbsp;蹲踞土埵</p><p style="line-height:1.5em">　　或时离地&nbsp;一尺二尺&nbsp;往返游行&nbsp;纵逸嬉戏</p><p style="line-height:1.5em">　　捉狗两足&nbsp;扑令失声&nbsp;以?加颈&nbsp;怖狗自乐</p><p style="line-height:1.5em">　　复有诸鬼&nbsp;其身长大&nbsp;裸形黑瘦&nbsp;常住其中</p><p style="line-height:1.5em">　　发大恶声&nbsp;叫呼求食&nbsp;复有诸鬼&nbsp;其咽如针</p><p style="line-height:1.5em">　　复有诸鬼&nbsp;首如牛头&nbsp;或食人肉&nbsp;或复啖狗</p><p style="line-height:1.5em">　　头发蓬乱&nbsp;残害凶险&nbsp;饥渴所逼&nbsp;叫唤驰走</p><p style="line-height:1.5em">　　夜叉饿鬼&nbsp;诸恶鸟兽&nbsp;饥急四向&nbsp;窥看?牖</p><p style="line-height:1.5em">　　如是诸难&nbsp;恐畏无量&nbsp;是朽故宅&nbsp;属于一人」</p><p style="line-height:1.5em">　　孚乳产生,形容其繁殖迅速。孚应作孵。</p><p style="line-height:1.5em">　　鸠盘荼鬼蹲踞土埵,土埵譬喻欲界天。或时离地一尺,譬喻色界天;离地二尺,譬喻无色界天。</p><p style="line-height:1.5em">　　是朽故宅属于一人,一人者佛也,佛为三界之父。</p><p style="line-height:1.5em">　　「其人近出&nbsp;未久之间&nbsp;于后舍宅&nbsp;忽然火起</p><p style="line-height:1.5em">　　四面一时&nbsp;其炎俱炽&nbsp;栋梁椽柱&nbsp;爆声震裂</p><p style="line-height:1.5em">　　摧折堕落&nbsp;墙壁崩倒&nbsp;诸鬼神等&nbsp;扬声大叫</p><p style="line-height:1.5em">　　雕鹫诸鸟&nbsp;鸠盘荼等&nbsp;周章惶怖&nbsp;不能自出</p><p style="line-height:1.5em">　　恶兽毒虫&nbsp;藏窜孔穴&nbsp;毗舍阇鬼&nbsp;亦住其中</p><p style="line-height:1.5em">　　薄福德故&nbsp;为火所逼&nbsp;共相残害&nbsp;饮血啖肉</p><p style="line-height:1.5em">　　野干之属&nbsp;?已前死&nbsp;诸大恶兽&nbsp;竞来食啖</p><p style="line-height:1.5em">　　臭?熢&nbsp;四面充塞&nbsp;蜈蚣蚰蜒&nbsp;毒蛇之类</p><p style="line-height:1.5em">　　为火所烧&nbsp;争走出穴&nbsp;鸠盘荼鬼&nbsp;随取而食</p><p style="line-height:1.5em">　　又诸饿鬼&nbsp;头上火燃&nbsp;饥渴热恼&nbsp;周章闷走</p><p style="line-height:1.5em">　　其宅如是&nbsp;甚可怖畏&nbsp;毒害火灾&nbsp;众难非一」</p><p style="line-height:1.5em">　　其人近出,譬喻佛未出世。</p><p style="line-height:1.5em">　　毗舍阇鬼,译啖精气鬼。</p><p style="line-height:1.5em">　　其宅如是,譬喻三界火宅可畏。</p><p style="line-height:1.5em">　　「是时宅主&nbsp;在门外立&nbsp;闻有人言&nbsp;汝诸子等</p><p style="line-height:1.5em">　　先因游戏&nbsp;来入此宅&nbsp;稚小无知&nbsp;欢娱乐着</p><p style="line-height:1.5em">　　长者闻已&nbsp;惊入火宅&nbsp;方宜救济&nbsp;令无烧害</p><p style="line-height:1.5em">　　告喻诸子&nbsp;说众患难&nbsp;恶鬼毒虫&nbsp;灾火蔓延</p><p style="line-height:1.5em">　　众苦次第&nbsp;相续不绝&nbsp;毒蛇蚖蝮&nbsp;及诸夜叉</p><p style="line-height:1.5em">　　鸠盘荼鬼&nbsp;野干狐狗&nbsp;雕鹫鵄枭&nbsp;百足之属</p><p style="line-height:1.5em">　　饥渴恼急&nbsp;甚可怖畏&nbsp;此苦难处&nbsp;况复大火</p><p style="line-height:1.5em">　　诸子无知&nbsp;虽闻父诲&nbsp;犹故乐着&nbsp;嬉戏不已</p><p style="line-height:1.5em">　　是时长者&nbsp;而作是念&nbsp;诸子如此&nbsp;益我愁恼</p><p style="line-height:1.5em">　　今此舍宅&nbsp;无一可乐&nbsp;而诸子等&nbsp;耽湎嬉戏</p><p style="line-height:1.5em">　　不受我教&nbsp;将为火害&nbsp;即便思惟&nbsp;设诸方便</p><p style="line-height:1.5em">　　告诸子等&nbsp;我有种种&nbsp;珍玩之具&nbsp;妙宝好车</p><p style="line-height:1.5em">　　羊车鹿车&nbsp;大牛之车&nbsp;今在门外&nbsp;汝等出来</p><p style="line-height:1.5em">　　吾为汝等&nbsp;造作此车&nbsp;随意所乐&nbsp;可以游戏</p><p style="line-height:1.5em">　　诸子闻说&nbsp;如此诸车&nbsp;即时奔竞&nbsp;驰走而出</p><p style="line-height:1.5em">　　到于空地&nbsp;离诸苦难&nbsp;长者见子&nbsp;得出火宅</p><p style="line-height:1.5em">　　住于四衢&nbsp;坐师子座&nbsp;而自庆言&nbsp;我今快乐</p><p style="line-height:1.5em">　　此诸子等&nbsp;生育甚难&nbsp;愚小无知&nbsp;而入险宅</p><p style="line-height:1.5em">　　多诸毒虫&nbsp;魑魅可畏&nbsp;大火猛炎&nbsp;四面俱起</p><p style="line-height:1.5em">　　而此诸子&nbsp;贪乐嬉戏&nbsp;我已救之&nbsp;令得脱难</p><p style="line-height:1.5em">　　是故诸人&nbsp;我今快乐」</p><p style="line-height:1.5em">　　佛已超出三界,譬如在门外立。长者闻已惊入火宅,譬如佛倒驾慈航,入生死度众生。</p><p style="line-height:1.5em">　　诸子无知,乐着三界,不知诸苦。世尊为设方便,于一佛乘,分别说三乘,应大梵王请,乃往鹿苑为五比丘说四谛法。</p><p style="line-height:1.5em">　　到于空地离诸苦难,已离分段生死,已无烦恼障,譬如空地。</p><p style="line-height:1.5em">　　坐师子座,谓出三界圣人,为人天师表,故曰坐师子座。</p><p style="line-height:1.5em">　　而自庆言,是佛欣庆也。欣庆三乘人得脱三界火宅。</p><p style="line-height:1.5em">　　「尔时诸子&nbsp;知父安坐&nbsp;皆诣父所&nbsp;而白父言</p><p style="line-height:1.5em">　　愿赐我等&nbsp;三种宝车&nbsp;如前所许&nbsp;诸子出来</p><p style="line-height:1.5em">　　当以三车&nbsp;随汝所欲&nbsp;今正是时&nbsp;唯垂给与</p><p style="line-height:1.5em">　　长者大富&nbsp;库藏众多&nbsp;金银琉璃&nbsp;车马脑</p><p style="line-height:1.5em">　　以众宝物&nbsp;造诸大车&nbsp;庄校严饰&nbsp;周匝栏楯</p><p style="line-height:1.5em">　　四面悬铃&nbsp;金绳交络&nbsp;真珠罗网&nbsp;张施其上</p><p style="line-height:1.5em">　　金华诸璎&nbsp;处处垂下&nbsp;众彩杂饰&nbsp;周匝围绕</p><p style="line-height:1.5em">　　柔软缯纩&nbsp;以为茵蓐&nbsp;上妙细&nbsp;价直千亿</p><p style="line-height:1.5em">　　鲜白净洁&nbsp;以覆其上&nbsp;有大白牛&nbsp;肥壮多力</p><p style="line-height:1.5em">　　形体姝好&nbsp;以驾宝车&nbsp;多诸傧从&nbsp;而侍卫之</p><p style="line-height:1.5em">　　以是妙车&nbsp;等赐诸子&nbsp;诸子是时&nbsp;欢喜踊跃</p><p style="line-height:1.5em">　　乘是宝车&nbsp;游于四方&nbsp;嬉戏快乐&nbsp;自在无碍」</p><p style="line-height:1.5em">　　尔时诸子下,诸子索车。</p><p style="line-height:1.5em">　　车马脑,应为砗磲码碯。</p><p style="line-height:1.5em">　　金华诸璎,应为金华诸缨。</p><p style="line-height:1.5em">　　以为茵蓐,应为以为茵褥。</p><p style="line-height:1.5em">　　上妙细,为细毛布。</p><p style="line-height:1.5em">　　游于四方,嬉戏快乐,自在无碍,既了分段死,今复渐了变易死,故曰自在无碍。</p><p style="line-height:1.5em">　　「告舍利弗&nbsp;我亦如是&nbsp;众圣中尊&nbsp;世间之父</p><p style="line-height:1.5em">　　一切众生&nbsp;皆是吾子&nbsp;深着世乐&nbsp;无有慧心</p><p style="line-height:1.5em">　　三界无安&nbsp;犹如火宅&nbsp;众苦充满&nbsp;甚可怖畏</p><p style="line-height:1.5em">　　常有生老&nbsp;病死忧患&nbsp;如是等火&nbsp;炽然不息</p><p style="line-height:1.5em">　　如来已离&nbsp;三界火宅&nbsp;寂然闲居&nbsp;安处林野</p><p style="line-height:1.5em">　　今此三界&nbsp;皆是我有&nbsp;其中众生&nbsp;悉是吾子</p><p style="line-height:1.5em">　　而今此处&nbsp;多诸患难&nbsp;唯我一人&nbsp;能为救护</p><p style="line-height:1.5em">　　虽复教诏&nbsp;而不信受&nbsp;于诸欲染&nbsp;贪着深故</p><p style="line-height:1.5em">　　以是方便&nbsp;为说三乘&nbsp;令诸众生&nbsp;知三界故</p><p style="line-height:1.5em">　　开示演说&nbsp;出世间道&nbsp;是诸子等&nbsp;若心决定</p><p style="line-height:1.5em">　　具足三明&nbsp;及六神通&nbsp;有得缘觉&nbsp;不退菩萨」</p><p style="line-height:1.5em">　　告舍利弗,我亦如是,系以三乘教合三车譬。佛为度众生,复入三界说三乘教。具足三明六通是声闻乘,有得缘觉者系中乘,不退菩萨系大乘。不退菩萨又名阿鞞跋致,系八地以上菩萨。</p><p style="line-height:1.5em">　　「汝舍利弗&nbsp;我为众生&nbsp;以此譬喻&nbsp;说一佛乘</p><p style="line-height:1.5em">　　汝等若能&nbsp;信受是语&nbsp;一切皆当&nbsp;成得佛道</p><p style="line-height:1.5em">　　是乘微妙&nbsp;清净第一&nbsp;于诸世间&nbsp;为无有上</p><p style="line-height:1.5em">　　佛所悦可&nbsp;一切众生&nbsp;所应称赞&nbsp;供养礼拜</p><p style="line-height:1.5em">　　无量亿千&nbsp;诸力解脱&nbsp;禅定智慧&nbsp;及佛余法</p><p style="line-height:1.5em">　　得如是乘&nbsp;令诸子等&nbsp;日夜劫数&nbsp;常得游戏</p><p style="line-height:1.5em">　　与诸菩萨&nbsp;及声闻众&nbsp;乘此宝乘&nbsp;直至道场</p><p style="line-height:1.5em">　　以是因缘&nbsp;十方谛求&nbsp;更无余乘&nbsp;除佛方便</p><p style="line-height:1.5em">　　告舍利弗&nbsp;汝诸人等&nbsp;皆是吾子&nbsp;我则是父</p><p style="line-height:1.5em">　　汝等累劫&nbsp;众苦所烧&nbsp;我皆济拔&nbsp;令出三界</p><p style="line-height:1.5em">　　我虽先说&nbsp;汝等灭度&nbsp;但尽生死&nbsp;而实不灭</p><p style="line-height:1.5em">　　今所应作&nbsp;唯佛智慧&nbsp;若有菩萨&nbsp;于是众中</p><p style="line-height:1.5em">　　能一心听&nbsp;诸佛实法&nbsp;诸佛世尊&nbsp;虽以方便</p><p style="line-height:1.5em">　　所化众生&nbsp;皆是菩萨」</p><p style="line-height:1.5em">　　三乘为权,一乘为实,为显实故,方便用权,是以佛以譬喻而说一佛乘。汝舍利弗,若能信受三乘是一乘之方便,一切皆当成佛也。此一佛乘,清净第一,可成就诸力解脱禅定智慧,及佛余法。</p><p style="line-height:1.5em">　　日夜劫数,常得游戏。游戏者,自在无碍也。日以继夜地游戏,劫数者,乃至无限长的时间。</p><p style="line-height:1.5em">　　直至道场者,谓此一佛乘,能令诸菩萨及与声闻众,皆圆成佛道。以此因缘,于十方谛求,唯一佛乘,更无余乘。除佛方便,说有三乘法。</p><p style="line-height:1.5em">　　告舍利弗下,合长者救诸子譬。</p><p style="line-height:1.5em">　　我虽先说汝等已证涅槃,皆是方便。其实汝等仅尽分段生死,尚有变易生死未尽,实未证灭。汝等自以为我生已尽,梵行已立,所作已办,不受后有。其实汝犹未所作已办,犹有应作者,即进求佛之无上菩提。</p><p style="line-height:1.5em">　　若有菩萨,菩萨者求无上佛慧人也。于此大会众中,一心听受佛实相法,则佛虽以方便说三乘法,而所化之众生,皆成佛因地之菩萨也。</p><p style="line-height:1.5em">　　「若人小智&nbsp;深着爱欲&nbsp;为此等故&nbsp;说于苦谛</p><p style="line-height:1.5em">　　众生心喜&nbsp;得未曾有&nbsp;佛说苦谛&nbsp;真实无异</p><p style="line-height:1.5em">　　若有众生&nbsp;不知苦本&nbsp;深着苦因&nbsp;不能暂舍</p><p style="line-height:1.5em">　　为是等故&nbsp;方便说道&nbsp;诸苦所因&nbsp;贪欲为本</p><p style="line-height:1.5em">　　若灭贪欲&nbsp;无所依止&nbsp;灭尽诸苦&nbsp;名第三谛</p><p style="line-height:1.5em">　　为灭谛故&nbsp;修行于道&nbsp;离诸苦缚&nbsp;名得解脱</p><p style="line-height:1.5em">　　是人于何&nbsp;而得解脱&nbsp;但离虚妄&nbsp;名为解脱</p><p style="line-height:1.5em">　　其实未得&nbsp;一切解脱&nbsp;佛说是人&nbsp;未实灭度</p><p style="line-height:1.5em">　　斯人未得&nbsp;无上道故&nbsp;我意不欲&nbsp;令至灭度」</p><p style="line-height:1.5em">　　为小智人,说于苦谛。小智人者,声闻人也。</p><p style="line-height:1.5em">　　若有众生不知苦本,乃至诸苦所因,贪欲为本,若灭贪欲,则苦无所依止,是说集谛,集谛应断也。</p><p style="line-height:1.5em">　　灭尽诸苦,名第三谛,是说苦灭谛。</p><p style="line-height:1.5em">　　为灭谛故,修行于道,是说道谛。</p><p style="line-height:1.5em">　　小乘人以离苦名为解脱,大乘人则知苦本无生。法既无生,是无有法。无法则无缚,无缚何用解?</p><p style="line-height:1.5em">　　其实未得,一切解脱。《胜鬘经》云,声闻缘觉成就有量功德,成就少分功德。唯如来应等正觉,知一切苦,断一切集,证一切灭,修一切道。故声闻人,未得一切解脱。</p><p style="line-height:1.5em">　　我意不欲,令至灭度。令二乘为度众生故,不取涅槃也。</p><p style="line-height:1.5em">　　「我为法王&nbsp;于法自在&nbsp;安隐众生&nbsp;故现于世</p><p style="line-height:1.5em">　　汝舍利弗&nbsp;我此法印&nbsp;为欲利益&nbsp;世间故说</p><p style="line-height:1.5em">　　在所游方&nbsp;勿妄宣传&nbsp;若有闻者&nbsp;随喜顶受</p><p style="line-height:1.5em">　　当知是人&nbsp;阿鞞跋致&nbsp;若有信受&nbsp;此经法者</p><p style="line-height:1.5em">　　是人已曾&nbsp;见过去佛&nbsp;恭敬供养&nbsp;亦闻是法</p><p style="line-height:1.5em">　　若人有能&nbsp;信汝所说&nbsp;则为见我&nbsp;亦见于汝</p><p style="line-height:1.5em">　　及比丘僧&nbsp;并诸菩萨」</p><p style="line-height:1.5em">　　佛于一切法自在,故称法王。为安隐众生,故出现于世。</p><p style="line-height:1.5em">　　告舍利弗勿轻易说实相法,恐众生不信。若有信者,当知此人即是不退转菩萨,曾供养过去诸佛,曾闻是《妙法华经》。若人信汝所说实相法,即为见我,及见比丘僧并诸菩萨。见释迦牟尼佛是见佛也,见比丘僧及菩萨是见僧也,闻《法华》信受是见法也。换句话说,若人闻实相法信受,即为见三宝。</p><p style="line-height:1.5em">　　「斯法华经&nbsp;为深智说&nbsp;浅识闻之&nbsp;迷惑不解</p><p style="line-height:1.5em">　　一切声闻&nbsp;及辟支佛&nbsp;于此经中&nbsp;力所不及</p><p style="line-height:1.5em">　　汝舍利弗&nbsp;尚于此经&nbsp;以信得入&nbsp;况余声闻</p><p style="line-height:1.5em">　　其余声闻&nbsp;信佛语故&nbsp;随顺此经&nbsp;非己智分」</p><p style="line-height:1.5em">　　赞《法华经》甚深,浅智者莫解。汝舍利弗于《法华经》,尚是以信得入,况余声闻?其余声闻,信受佛语随顺此经而已,非是彼等智慧得解也。</p><p style="line-height:1.5em">　　「又舍利弗&nbsp;憍慢懈怠&nbsp;计我见者&nbsp;莫说此经</p><p style="line-height:1.5em">　　凡夫浅识&nbsp;深着五欲&nbsp;闻不能解&nbsp;亦勿为说</p><p style="line-height:1.5em">　　若人不信&nbsp;毁谤此经&nbsp;则断一切&nbsp;世间佛种</p><p style="line-height:1.5em">　　或复颦蹙&nbsp;而怀疑惑&nbsp;汝当听说&nbsp;此人罪报</p><p style="line-height:1.5em">　　若佛在世&nbsp;若灭度后&nbsp;其有诽谤&nbsp;如斯经典</p><p style="line-height:1.5em">　　见有读诵&nbsp;书持经者&nbsp;轻贱憎嫉&nbsp;而怀结恨</p><p style="line-height:1.5em">　　此人罪报&nbsp;汝今复听&nbsp;其人命终&nbsp;入阿鼻狱</p><p style="line-height:1.5em">　　具足一劫&nbsp;劫尽更生&nbsp;如是展转&nbsp;至无数劫」</p><p style="line-height:1.5em">　　于憍慢懈怠、我见浅识之人,莫说此《法华经》,彼不信不解故。</p><p style="line-height:1.5em">　　实相即是佛,《法华》在明实相,是佛种性。若人不信以致毁谤,即断世间佛种。我说是人所得罪报,汝当谛听。彼人当堕阿鼻地狱,展转至无数劫。阿鼻地狱,译为无间地狱。</p><p style="line-height:1.5em">　　「从地狱出&nbsp;当堕畜生&nbsp;若狗野干&nbsp;其影瘦</p><p style="line-height:1.5em">　　黧黮疥癞&nbsp;人所触娆&nbsp;又复为人&nbsp;之所恶贱</p><p style="line-height:1.5em">　　常困饥渴&nbsp;骨肉枯竭&nbsp;生受楚毒&nbsp;死被瓦石</p><p style="line-height:1.5em">　　断佛种故&nbsp;受斯罪报&nbsp;若作馲驼&nbsp;或生中驴</p><p style="line-height:1.5em">　　身常负重&nbsp;加诸杖捶&nbsp;但念水草&nbsp;余无所知</p><p style="line-height:1.5em">　　谤斯经故&nbsp;获罪如是&nbsp;有作野干&nbsp;来入聚落</p><p style="line-height:1.5em">　　身体疥癞&nbsp;又无一目&nbsp;为诸童子&nbsp;之所打掷</p><p style="line-height:1.5em">　　受诸苦痛&nbsp;或时致死&nbsp;于此死已&nbsp;更受蟒身</p><p style="line-height:1.5em">　　其形长大&nbsp;五百由旬&nbsp;聋騃无足&nbsp;宛转腹行</p><p style="line-height:1.5em">　　为诸小虫&nbsp;之所唼食&nbsp;昼夜受苦&nbsp;无有休息</p><p style="line-height:1.5em">　　谤斯经故&nbsp;获罪如是」</p><p style="line-height:1.5em">　　谤经之人,自地狱出,堕畜生道。</p><p style="line-height:1.5em">　　其影瘦,应为其形瘦。音窟,颊高突貌。</p><p style="line-height:1.5em">　　若作馲驼,应为骆驼。</p><p style="line-height:1.5em">　　或生中驴,应为驴中。</p><p style="line-height:1.5em">　　「若得为人&nbsp;诸根暗钝&nbsp;矬陋挛躄&nbsp;盲聋背伛</p><p style="line-height:1.5em">　　有所言说&nbsp;人不信受&nbsp;口气常臭&nbsp;鬼魅所着</p><p style="line-height:1.5em">　　贫穷下贱&nbsp;为人所使&nbsp;多病痟瘦&nbsp;无所依怙</p><p style="line-height:1.5em">　　虽亲附人&nbsp;人不在意&nbsp;若有所得&nbsp;寻复忘失</p><p style="line-height:1.5em">　　若修医道&nbsp;顺方治病&nbsp;更增他疾&nbsp;或复致死</p><p style="line-height:1.5em">　　若自有病&nbsp;无人救疗&nbsp;设服良药&nbsp;而复增剧</p><p style="line-height:1.5em">　　若他反逆&nbsp;抄劫窃盗&nbsp;如是等罪&nbsp;横罗其殃</p><p style="line-height:1.5em">　　如斯罪人&nbsp;永不见佛&nbsp;众圣之王&nbsp;说法教化</p><p style="line-height:1.5em">　　如斯罪人&nbsp;常生难处&nbsp;狂聋心乱&nbsp;永不闻法</p><p style="line-height:1.5em">　　于无数劫&nbsp;如恒河沙&nbsp;生辄聋痖&nbsp;诸根不具</p><p style="line-height:1.5em">　　常处地狱&nbsp;如游园观&nbsp;在余恶道&nbsp;如己舍宅</p><p style="line-height:1.5em">　　驼驴?狗&nbsp;是其行处&nbsp;谤斯经故&nbsp;获罪如是</p><p style="line-height:1.5em">　　若得为人&nbsp;聋盲喑痖&nbsp;贫穷诸衰&nbsp;以自庄严</p><p style="line-height:1.5em">　　水肿干痟&nbsp;疥癞痈疽&nbsp;如是等病&nbsp;以为衣服</p><p style="line-height:1.5em">　　身常臭处&nbsp;垢秽不净&nbsp;深着我见&nbsp;增益瞋恚</p><p style="line-height:1.5em">　　淫欲炽盛&nbsp;不择禽兽&nbsp;谤斯经故&nbsp;获罪如是」</p><p style="line-height:1.5em">　　畜生报尽,来生人中,犹多衰恼。</p><p style="line-height:1.5em">　　矬陋挛躄,矮小丑陋,手脚弯曲。</p><p style="line-height:1.5em">　　横罗其殃,应为横罹其殃。</p><p style="line-height:1.5em">　　常生难处,难处者八难也。八难者,一地狱,二鬼,三畜生,四北郁单越,五长寿天,六盲聋喑痖,七世智辩聪,八佛前佛后。</p><p style="line-height:1.5em">　　「告舍利弗&nbsp;谤斯经者&nbsp;若说其罪&nbsp;穷劫不尽</p><p style="line-height:1.5em">　　以是因缘&nbsp;我故语汝&nbsp;无智人中&nbsp;莫说此经</p><p style="line-height:1.5em">　　若有利根&nbsp;智慧明了&nbsp;多闻强识&nbsp;求佛道者</p><p style="line-height:1.5em">　　如是之人&nbsp;乃可为说&nbsp;若人曾见&nbsp;亿百千佛</p><p style="line-height:1.5em">　　殖诸善本&nbsp;深心坚固&nbsp;如是之人&nbsp;乃可为说</p><p style="line-height:1.5em">　　若人精进&nbsp;常修慈心&nbsp;不惜身命&nbsp;乃可为说</p><p style="line-height:1.5em">　　若人恭敬&nbsp;无有异心&nbsp;离诸凡愚&nbsp;独处山泽</p><p style="line-height:1.5em">　　如是之人&nbsp;乃可为说」</p><p style="line-height:1.5em">　　告舍利弗,谤《法华经》者,若说其罪,纵穷劫而说,犹不能尽也。由于无智之人,不能信解,谤经得罪故,以是因缘,于无智人中,莫说此经。</p><p style="line-height:1.5em">　　若有利根下,佛嘱舍利弗,若遇过去世有善根,现在世复有智慧者,求无上佛道非小乘根性者,当为说此《法华经》,莫令失利。</p><p style="line-height:1.5em">　　若人过去世曾见亿百千佛,深植善根,且深心坚固上求佛道,当说是经。</p><p style="line-height:1.5em">　　若人精进,慈悲一切众生,广行布施,乃至不惜身命,当说是经。</p><p style="line-height:1.5em">　　若人有恭敬心,坚志于佛道始终不渝,无变异心。离诸尘嚣,独处山泽,当为说是经。</p><p style="line-height:1.5em">　　「又舍利弗&nbsp;若见有人&nbsp;舍恶知识&nbsp;亲近善友</p><p style="line-height:1.5em">　　如是之人&nbsp;乃可为说&nbsp;若见佛子&nbsp;持戒清洁&nbsp;如净明珠&nbsp;求大乘经&nbsp;如是之人&nbsp;乃可为说&nbsp;若人无瞋&nbsp;质直柔软&nbsp;常愍一切&nbsp;恭敬诸佛&nbsp;如是之人&nbsp;乃可为说&nbsp;复有佛子&nbsp;于大众中&nbsp;以清净心&nbsp;种种因缘&nbsp;譬喻言辞&nbsp;说法无碍&nbsp;如是之人&nbsp;乃可为说&nbsp;若有比丘&nbsp;为一切智&nbsp;四方求法&nbsp;合掌顶受&nbsp;但乐受持&nbsp;大乘经典&nbsp;乃至不受&nbsp;余经一偈&nbsp;如是之人&nbsp;乃可为说&nbsp;如人至心&nbsp;求佛舍利&nbsp;如是求经&nbsp;得已顶受&nbsp;其人不复&nbsp;志求余经&nbsp;亦未曾念&nbsp;外道典籍&nbsp;如是之人&nbsp;乃可为说&nbsp;告舍利弗&nbsp;我说是相&nbsp;求佛道者&nbsp;穷劫不尽&nbsp;如是等人&nbsp;则能信解&nbsp;汝当为说&nbsp;妙法华经」</p><p style="line-height:1.5em">　　若人远恶知识,近善知识,当说是经。</p><p style="line-height:1.5em">　　若人持戒清净,不落二乘,求大乘法,当说是经。若佛子,表示此人修菩萨行也。</p><p style="line-height:1.5em">　　若人无有瞋恚,质直而复柔和,上敬诸佛,下愍众生,当说是经。</p><p style="line-height:1.5em">　　复有佛子,于大众中说大乘经,说法无碍,如是之人,当说是经。</p><p style="line-height:1.5em">　　若有比丘,上求一切智。一切智者,非谓二乘一切智,乃佛智也。故曰但乐受持,大乘经典,乃至不受余经一偈。如是之人,当说是经。</p><p style="line-height:1.5em">　　若人至心,求佛舍利。大乘经典,乃佛法身舍利。求佛舍利者,求大乘经也。其人不求余经,不近外道典籍,当说是经。</p><p style="line-height:1.5em">　　如是等人,其数甚多,兹略说十种。如是等人,汝当为说《妙法华经》。</p><p style="line-height:1.5em">　　汝等舍利弗下,赞叹《法华经》。声闻人闻《法华经》后,自知当作佛。声闻人未闻《法华》前,不自知作佛也。</p><p style="line-height:1.5em">　　信解品第四</p><p style="line-height:1.5em">　　吉藏大师判此品,系中根人领解。须菩提、迦旃延、迦叶、目犍连等四大弟子,久学大乘,今为诱导中根人故,示现初生信解。</p><p style="line-height:1.5em">　　信解者,既闻佛说譬喻后,断疑生信。信发解生,疑去理明。信圆教解圆教,信实相解实相,故名〈信解品〉。</p><p style="line-height:1.5em">　　信与解只是深浅之别而已。信非无解,以解浅故名信;解非无信,以信深故名解。信是入道之始,解是证道之初,以信解故,乃证得诸法实相。&nbsp;「尔时慧命须菩提。摩诃迦旃延。摩诃迦叶。摩诃目犍连。从佛所闻未曾有法。世尊授舍利弗阿耨多罗三藐三菩提记。发希有心欢喜踊跃。」</p><p style="line-height:1.5em">　　慧命者,尊称比丘已得法身慧命。须菩提解空第一,深得般若空慧,故独称慧命。摩诃译为大,当时印度名迦旃延、迦叶、目犍连者甚多,为简别故,冠以摩诃。四大弟子见舍利弗蒙佛授记,欢喜踊跃,一时亦仰期佛慈。</p><p style="line-height:1.5em">　　「即从座起整衣服。偏袒右肩右膝着地。一心合掌曲躬恭敬。瞻仰尊颜而白佛言。我等居僧之首。年?朽迈。自谓已得涅槃无所堪任。不复进求阿耨多罗三藐三菩提。世尊。往昔说法既久。我时在座身体疲懈。但念空无相无作。于菩萨法游戏神通净佛国土成就众生心不喜乐。所以者何。世尊。令我等出于三界得涅槃证。又今我等年已朽迈于佛教化菩萨阿耨多罗三藐三菩提。不生一念好乐之心。我等今于佛前闻授声闻阿耨多罗三藐三菩提记。心甚欢喜得未曾有。不谓于今忽然得闻希有之法。深自庆幸获大善利。无量珍宝不求自得。」</p><p style="line-height:1.5em">　　四大弟子,先责己过。我等居僧之首,比丘分下中上座。从始受戒至九年,为下座比丘;自十年至十九年,为中座比丘;二十年以上,称上座比丘。五十年以上,称为耆宿。四大弟子,戒腊甚高,故自称居僧之首。</p><p style="line-height:1.5em">　　佛说法四十九年,阿含十二方等八,二十二年般若谈,最初华严三七日,法华涅槃共八年。所以佛于最后八年方说《法华》。尔时须菩提、迦旃延、迦叶、目犍连等,年已衰迈,故曰我等年并朽迈。</p><p style="line-height:1.5em">　　自谓已得涅槃,得少为足,不再求无上菩提。</p><p style="line-height:1.5em">　　世尊往昔说法甚久,我等身体疲懈,但求空、无相、无作三三昧,于菩萨法不生欢喜心。游戏者,无碍也。菩萨自不为粗业(堕二乘不度众生,亦是菩萨粗业之一种),不令众生为粗业,名净佛国土。</p><p style="line-height:1.5em">　　二乘人执着小法,对于大乘法不生好乐之心。认为于佛菩提,自无有分。今闻佛授声闻人记,心大欢喜,得未曾有。如无量珍宝,不求自得。</p><p style="line-height:1.5em">　　其实佛于三乘人,始终说一乘法。不过大菩萨闻法能解,小机人如聋如盲而已。过不在佛不说,只在小机人闻大乘法,作小乘法会罢了。</p><p style="line-height:1.5em">　　例如苦谛、苦集谛、苦灭谛、苦灭道谛,四谛本空,小乘人却执着为有。先讲苦,苦是因缘生法,法由因缘生,便无自性,无自性是无有苦。而小乘人执着实有苦可离。过不在佛不说,而在小乘人不解。</p><p style="line-height:1.5em">　　次讲集。第一,既然无苦,云何有苦集?第二,烦恼业为苦集谛,而烦恼业皆因缘生法,故烦恼虚妄业性本空,云何有集?而小乘人执着集为实有。过不在佛不说,而在小乘人不解。</p><p style="line-height:1.5em">　　次讲苦灭谛。既无有苦,云何有苦灭?小乘人妄执有灭谛,取证涅槃。过不在佛不说,在小乘人不解。</p><p style="line-height:1.5em">　　最后讲苦灭道谛。灭苦证涅槃,故有道谛。今无苦无苦灭,法本不二,云何有道谛?故知过不在佛不说,在小乘人不解。</p><p style="line-height:1.5em">　　再引《阿含经》为证,《杂阿含》二一八云:缘眼色生眼识,三事和合触。缘触受,缘受爱,缘爱取,缘取有,缘有生,缘生老病死,忧悲恼苦集。耳鼻舌身意,亦复如是,是名苦集道迹。云何苦灭道迹?缘眼色生眼识,三事和合触,触灭则受灭,受灭则爱灭,爱灭则取灭,取灭则有灭,有灭则生灭,生灭则老病死灭,忧悲恼苦灭。耳鼻舌身意,亦复如是,是名苦灭道迹。</p><p style="line-height:1.5em">　　佛之本意,在说四谛十二因缘,如幻如化,缘生非实,而小乘人不解佛意,执为实有。</p><p style="line-height:1.5em">　　眼与色相缘而生眼识,即说明眼与色未相缘时,眼识不生。亦即说明二者未相缘时,眼中无有识,色中亦无识。假设未相缘时,眼中已有识,则识不待缘色而生;假设色中已有识,则识不待缘眼而生。故缘眼色生眼识,即说明眼中无识,色中亦无识。</p><p style="line-height:1.5em">　　但是眼中无识,色中亦无识,二者相缘能生识者,不合道理。例如水中无金,土中无金,二者相缘便有金生,是同样地不合道理。故缘眼色生眼识者,如幻如化无有实体,故经云识如幻事。小乘人执为实有,是其不解佛语也。</p><p style="line-height:1.5em">　　三事和合触,佛意明触如幻如化,而小乘人执着触为实有。何以知触非实有?因为既说三事和合而有触,那么未和合时必然无触。未和合时无触,无触和合变为有触,不合道理。例如土与水未和合时无金,和合而成为金,同样不合道理。小乘人不知未和合时无,和合而后还是无,所生触者,如幻如化无有实性。是二乘人解小不解大,非佛不说大乘法也。佛于一而说三,是实说一乘、权说三乘。小乘人执三遗一,非佛不说也。</p><p style="line-height:1.5em">　　既然眼色识触,因缘而生如幻如化,则知受、爱、取、有、生、老病死苦集等,亦复如幻如化非有实体。受乃至老病死苦集既无,则知受灭乃至老病死苦灭亦无。耳鼻舌身意亦复如是。故《心经》云,无无明亦无无明尽,无老死亦无老死尽。</p><p style="line-height:1.5em">　　是知佛权说三乘时,即是实说一乘。小乘人解权不解实,执权而废实,焉能怪佛不说?有些人竟谓佛说小乘法,大乘非佛说。彼不知佛说小乘法时,即是密说大乘也。怪自不解,岂怪佛不说?自不解佛意,情有可原;若谓大乘非佛说,则有谤佛之罪。</p><p style="line-height:1.5em">　　今四大弟子,信一乘解一乘,故名〈信解品〉。</p><p style="line-height:1.5em">　　「世尊。我等今者。乐说譬喻以明斯义。譬若有人年既幼稚。舍父逃逝久住他国。或十二十至五十岁。年既长大加复穷</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 