<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,智谕法师：妙法莲华经讲记 卷五' />
<link href='../css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>智谕法师：妙法莲华经讲记 卷五</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　卷五</p><p style="line-height:1.5em">　　安乐行品第十四</p><p style="line-height:1.5em">　　从地踊出品第十五</p><p style="line-height:1.5em">　　如来寿量品第十六</p><p style="line-height:1.5em">　　分别功德品第十七</p><p style="line-height:1.5em">　　安乐行品第十四</p><p style="line-height:1.5em">　　于事为言,身无危殆曰安,心无忧恼曰乐,身安心乐则弘法之事可行矣。</p><p style="line-height:1.5em">　　约理而言,身业净则无危殆故曰安,意业净则无忧恼故曰乐,三业清净则弘法之事可行矣。</p><p style="line-height:1.5em">　　又,安者定行,乐者慧行,行者大慈悲行。末世菩萨传灯续明弘扬《法华》,须具此安乐行。定则其心淡泊,不取于相如如不动,不被境转。慧则达诸法实相,无性空寂,无辱我之人,亦无受辱之我,乃能不受苦,不受乐,不受一切法。不染一切法,无苦无乐,乃名大乐。大慈悲者,菩萨视众生如一子,心无所住,无有分别,不住两边,复不住于中,无行而行,行而无行,度尽无量无数无边众生,而不取众生相,是名大慈悲。</p><p style="line-height:1.5em">　　以上诸义,不出诸法实相。以诸法无非实相故,所以菩萨能住忍辱地,柔和善顺,而不猝暴,心亦不惊,于法行而无行,无行而行,是名安乐行也。</p><p style="line-height:1.5em">　　「尔时文殊师利法王子菩萨摩诃萨白佛言。世尊。是诸菩萨甚为难有敬顺佛故发大誓愿。于后恶世护持读说是法华经。世尊。菩萨摩诃萨。于后恶世云何能说是经。」</p><p style="line-height:1.5em">　　文殊师利菩萨摩诃萨先赞发愿弘经诸菩萨,然后请问,菩萨于后恶世云何弘经?于是佛说四安乐行。</p><p style="line-height:1.5em">　　文殊师利菩萨是龙种上尊王佛化身再来,协助释迦牟尼佛度化,所以称为菩萨摩诃萨。</p><p style="line-height:1.5em">　　「佛告文殊师利。若菩萨摩诃萨。于后恶世。欲说是经。当安住四法。一者安住菩萨行处及亲近处。能为众生演说是经。」</p><p style="line-height:1.5em">　　菩萨于后恶世,欲说《法华经》,应住四法。一者安住菩萨行处,及亲近处,方能为众生说是《法华经》。</p><p style="line-height:1.5em">　　行处与近处,各家注疏不同。今观经文,知行处系言原则性,亲近处系言行为事相。</p><p style="line-height:1.5em">　　「文殊师利。云何名菩萨摩诃萨行处。若菩萨摩诃萨。住忍辱地柔和善顺而不卒暴心亦不惊。又复于法无所行。而观诸法如实相。亦不行不分别。是名菩萨摩诃萨行处。」</p><p style="line-height:1.5em">　　云何菩萨行处?住忍辱地者,安忍波罗蜜也。知诸法无非实相,如实知于实相中,无人无法,毕竟空寂。乃能于诸法柔和无违无碍,善顺于实相。若能柔和善顺,则能心不猝暴我慢贡高,复能心不惊疑,不为境转。既知诸法实相无人无法,故能以无住心契无相法,行而无行,无行而行,是故菩萨凡有所行,皆是功德。此则契诸法实相矣。虽契诸法实相,亦不分别是实相非实相,是名菩萨行处。</p><p style="line-height:1.5em">　　此是总表原则,以下亲近处,则分别说明行为及事相。</p><p style="line-height:1.5em">　　安乐行述说身安乐行,口安乐行,意安乐行,誓愿安乐行。此菩萨行处,是为总说。</p><p style="line-height:1.5em">　　「云何名菩萨摩诃萨亲近处。菩萨摩诃萨。不亲近国王王子大臣官长。不亲近诸外道梵志尼犍子等。及造世俗文笔赞咏外书。及路伽耶陀逆路伽耶陀者。」</p><p style="line-height:1.5em">　　菩萨亲近处,是身安乐行。不亲近国王等,是不亲近豪势。不亲近外道等,是不亲近邪见人。</p><p style="line-height:1.5em">　　梵志是婆罗门,婆罗门供奉梵天,十五岁以前,在家修学;十五岁以后,游方修学;四十岁以上可以结婚生子;五十岁以上,出家入山修道。在家修学之婆罗门,称梵志。</p><p style="line-height:1.5em">　　路伽耶陀,世论,又叫顺世论,顺世间说的法。逆路伽耶陀,不顺世间。例如儒家,齐家、治国、平天下,是顺世间;墨家,非攻、兼爱,是顺世间的。这个就好象印度当时的路伽耶陀。道家,正好相反,清净无为、无欲,就好象当时印度的逆路伽耶陀,一切无为,不入世,不顺世。</p><p style="line-height:1.5em">　　「亦不亲近诸有凶戏相扠相扑及那罗等种种变现之戏。又不亲近旃陀罗及畜?羊?狗畋猎渔捕诸恶律仪。如是人等或时来者。则为说法无所悕望。」</p><p style="line-height:1.5em">　　不亲近凶险戏者,不亲近屠宰害生业者。</p><p style="line-height:1.5em">　　那罗,又称那罗延,译作力士,即魔术师。</p><p style="line-height:1.5em">　　旃陀罗即屠夫。畜养业及打猎渔捕,皆属恶律仪。</p><p style="line-height:1.5em">　　「又不亲近求声闻比丘比丘尼优婆塞优婆夷。亦不问讯。若于房中。若经行处。若在讲堂中。不共住止。或时来者。随宜说法无所悕求。」</p><p style="line-height:1.5em">　　菩萨应学大乘法,不应亲近二乘。因为菩萨应广度众生,所以不应亲近小乘。在僧房之中,或在经行处或在讲堂,都不和他们共住。如果这些声闻乘的比丘、比丘尼、优婆塞、优婆夷来请法,要随宜说法。佛本说一乘法,唯有一佛乘,无二亦无三;声闻乘的四谛法,随方便而说,说四谛法时,导归大乘。四谛法有大乘和小乘,大乘四谛法有无量四谛、无边四谛,说四谛法诱使他们导归大乘,没有希求。</p><p style="line-height:1.5em">　　「文殊师利。又菩萨摩诃萨。不应于女人身取能生欲想相而为说法。亦不乐见。若入他家。不与小女处女寡女等共语。」</p><p style="line-height:1.5em">　　于女人不取能生欲想相而为说法。能生欲想相者,容貌姿态也。</p><p style="line-height:1.5em">　　「亦复不近五种不男之人以为亲厚。不独入他家。若有因缘须独入时但一心念佛。若为女人说法不露齿笑。不现胸臆。乃至为法犹不亲厚。况复余事。不乐畜年少弟子沙弥小儿。亦不乐与同师。常好坐禅。在于闲处修摄其心。文殊师利。是名初亲近处。」</p><p style="line-height:1.5em">　　五种不男者:一、生不男,生来男根不发育者。二、犍不男,如阉人。三、?不男。四、变不男。五、半不男。</p><p style="line-height:1.5em">　　是名初亲近处。</p><p style="line-height:1.5em">　　「复次菩萨摩诃萨观一切法空。如实相。不颠倒不动不退不转。如虚空无所有性。一切语言道断。不生不出不起。无名无相实无所有。无量无边无碍无障。但以因缘有。从颠倒生故。说常乐观如是法相。是名菩萨摩诃萨第二亲近处。」</p><p style="line-height:1.5em">　　观一切法空,即毕竟空也。一切法毕竟空,即一切法如实相。因为诸法缘生,法由缘成,故无自性,法无自性故空。空非断灭,所谓法空者,以因缘所成无自性也。法以无性为性故空,而法空者即是缘成。故无性随缘成万法,万法缘成无自性。是知无性随缘,即是随缘无性。无性是空,随缘是有。然无性随缘,则空不可得。随缘无性,则有不可得。一切不可得,是谓毕竟空。故观一切法空,即诸法如实相。</p><p style="line-height:1.5em">　　此如实相,即诸法实相,故不颠倒。以不颠倒是毕竟空义,是不可得义,故湛然不动。以毕竟空故,不可得故,故不退不转,无所有,如虚空。</p><p style="line-height:1.5em">　　以无所有如虚空故,所以言语道断,不生不出不起,无名无相,实无所有,无量无边,无有障碍。但以因缘所成,假现幻有,从众生颠倒见,故说此法也。其实一切法空,不可说也。</p><p style="line-height:1.5em">　　若如是常乐观一切法相者,是名菩萨第二亲近处。</p><p style="line-height:1.5em">　　「尔时世尊。欲重宣此义。而说偈言&nbsp;若有菩萨&nbsp;于后恶世&nbsp;无怖畏心&nbsp;欲说是经</p><p style="line-height:1.5em">　　应入行处&nbsp;及亲近处&nbsp;常离国王&nbsp;及国王子&nbsp;大臣官长&nbsp;凶险戏者&nbsp;及旃陀罗&nbsp;外道梵志&nbsp;亦不亲近&nbsp;增上慢人&nbsp;贪着小乘&nbsp;三藏学者&nbsp;破戒比丘&nbsp;名字罗汉&nbsp;及比丘尼&nbsp;好戏笑者&nbsp;深着五欲&nbsp;求现灭度&nbsp;诸优婆夷&nbsp;皆勿亲近」</p><p style="line-height:1.5em">　　今是重颂,皆如长行所释。</p><p style="line-height:1.5em">　　求现灭度。声闻人断烦恼障已,急入涅槃,不度众生,故求现生灭度。所以声闻人只断烦恼障,未破所知障。菩萨则不同,菩萨纵然分破无明,无明既破,当不受行、识、名色、六入、触、受、爱、取、有、生、老死之系缚,但菩萨为度众生故,于是再入生死,乃留爱润生。以爱之一念不断,故不取涅槃。所谓菩萨行空不证,即是此意。</p><p style="line-height:1.5em">　　无明者,所知障也。爱以下者,烦恼障也。是知菩萨虽断所知障,不断烦恼障,留爱之一念润生。若不如此,则与二乘无别矣。菩萨至金刚喻定以后,所知、烦恼二障,一时顿断,转身成无上觉。</p><p style="line-height:1.5em">　　「若是人等&nbsp;以好心来&nbsp;到菩萨所&nbsp;为闻佛道&nbsp;菩萨则以&nbsp;无所畏心&nbsp;不怀悕望&nbsp;而为说法&nbsp;寡女处女&nbsp;及诸不男&nbsp;皆勿亲近&nbsp;以为亲厚&nbsp;亦莫亲近&nbsp;屠儿魁脍&nbsp;畋猎渔捕&nbsp;为利杀害&nbsp;贩肉自活&nbsp;衒卖女色&nbsp;如是之人&nbsp;皆勿亲近&nbsp;凶险相扑&nbsp;种种嬉戏&nbsp;诸淫女等&nbsp;尽勿亲近&nbsp;莫独屏处&nbsp;为女说法&nbsp;若说法时&nbsp;无得戏笑&nbsp;入里乞食&nbsp;将一比丘&nbsp;若无比丘&nbsp;一心念佛&nbsp;是则名为&nbsp;行处近处&nbsp;以此二处&nbsp;能安乐说」</p><p style="line-height:1.5em">　　菩萨说法,是真语者、实语者、如语者、不异语者、不诳语者,故菩萨说法无所畏。又菩萨具十种智力,故说法无所畏。</p><p style="line-height:1.5em">　　余释如长行。</p><p style="line-height:1.5em">　　「又复不行&nbsp;上中下法&nbsp;有为无为&nbsp;实不实法&nbsp;亦不分别&nbsp;是男是女&nbsp;不得诸法&nbsp;不知不见&nbsp;是则名为&nbsp;菩萨行处&nbsp;一切诸法&nbsp;空无所有&nbsp;无有常住&nbsp;亦无起灭&nbsp;是名智者&nbsp;所亲近处&nbsp;颠倒分别&nbsp;诸法有无&nbsp;是实非实&nbsp;是生非生&nbsp;在于闲处&nbsp;修摄其心&nbsp;安住不动&nbsp;如须弥山&nbsp;观一切法&nbsp;皆无所有&nbsp;犹如虚空&nbsp;无有坚固&nbsp;不生不出&nbsp;不动不退&nbsp;常住一相&nbsp;是名近处&nbsp;若有比丘&nbsp;于我灭后&nbsp;入是行处&nbsp;及亲近处&nbsp;说斯经时&nbsp;无有怯弱&nbsp;菩萨有时&nbsp;入于静室&nbsp;以正忆念&nbsp;随义观法&nbsp;从禅定起&nbsp;为诸国王&nbsp;王子臣民&nbsp;婆罗门等&nbsp;开化演畅&nbsp;说斯经典&nbsp;其心安隐&nbsp;无有怯弱&nbsp;文殊师利&nbsp;是名菩萨&nbsp;安住初法&nbsp;能于后世&nbsp;说法华经」</p><p style="line-height:1.5em">　　有为法无为法,悉毕竟空虚伪不实。有为法生灭无常,无常则不存在,因为若存在即是常故。对有为而立无为,有为既不存在,故无为亦无以立。此即一切法毕竟空义。是故不行上中下、有为无为、实不实等分别法。一切无分别,唯有一佛乘故。</p><p style="line-height:1.5em">　　不得诸法,是讲缘起法,法皆因缘而起。「因缘所生法,我说即是空。」空法怎么可得呢?因缘所生法,就是五阴,五阴皆空,不可得。既然是一切法空,怎么可知可见?</p><p style="line-height:1.5em">　　若有比丘,于我灭后,入是行处,及亲近处,说斯经时,无有怯弱。</p><p style="line-height:1.5em">　　入实相法说《法华经》,怎么还有怯弱?入实相再说《法华经》,是真语者、实语者、如语者、不异语者、不诳语者。</p><p style="line-height:1.5em">　　余如长行所释。</p><p style="line-height:1.5em">　　「又文殊师利。如来灭后。于末法中欲说是经。应住安乐行。若口宣说若读经时。不乐说人及经典过。亦不轻慢诸余法师。不说他人好恶长短。于声闻人亦不称名说其过恶。亦不称名赞叹其美。又亦不生怨嫌之心。善修如是安乐心故。诸有听者不逆其意。有所难问。不以小乘法答。但以大乘而为解说。令得一切种智。」</p><p style="line-height:1.5em">　　此是口业安乐行。说《法华经》时,不可说他人及经典之过,不可轻慢余法师。不说他人是非,不可提名道姓,说声闻人过恶。亦不提名道姓,赞叹其美。不与人生嫌怨心。有难问者,以大乘解说。</p><p style="line-height:1.5em">　　何谓大乘法?即诸法实相。真如随缘生万法,万法无性是真如。万法无性,则弃有入空。无性万法,则出空入假。知一切法空,是为一切智,一切智者真谛智也。知空不碍假,是为道种智,道种智者俗谛智也。知无作而作,作而无作,二谛融通,即一切种智。佛具一切智,共二乘;具道种智,共菩萨;具一切种智,不共三乘。</p><p style="line-height:1.5em">　　「尔时世尊。欲重宣此义。而说偈言&nbsp;菩萨常乐&nbsp;安隐说法&nbsp;于清净地&nbsp;而施床座&nbsp;以油涂身&nbsp;澡浴尘秽&nbsp;着新净衣&nbsp;内外俱净&nbsp;安处法座&nbsp;随问为说&nbsp;若有比丘&nbsp;及比丘尼&nbsp;诸优婆塞&nbsp;及优婆夷&nbsp;国王王子&nbsp;群臣士民&nbsp;以微妙义&nbsp;和颜为说&nbsp;若有难问&nbsp;随义而答&nbsp;因缘譬喻&nbsp;敷演分别&nbsp;以是方便&nbsp;皆使发心&nbsp;渐渐增益&nbsp;入于佛道&nbsp;除懒惰意&nbsp;及懈怠想&nbsp;离诸忧恼&nbsp;慈心说法&nbsp;昼夜常说&nbsp;无上道教&nbsp;以诸因缘&nbsp;无量譬喻&nbsp;开示众生&nbsp;咸令欢喜&nbsp;衣服卧具&nbsp;饮食医药&nbsp;而于其中&nbsp;无所悕望&nbsp;但一心念&nbsp;说法因缘&nbsp;愿成佛道&nbsp;令众亦尔&nbsp;是则大利&nbsp;安乐供养」</p><p style="line-height:1.5em">　　内外俱净者,内无欲盖也。菩萨说法,不应懒惰懈怠。慈心常说,无上佛道,不希图名闻利养。</p><p style="line-height:1.5em">　　「我灭度后&nbsp;若有比丘&nbsp;能演说斯&nbsp;妙法华经&nbsp;心无嫉恚&nbsp;诸恼障碍&nbsp;亦无忧愁&nbsp;及骂詈者&nbsp;又无怖畏&nbsp;加刀杖等&nbsp;亦无摈出&nbsp;安住忍故&nbsp;智者如是&nbsp;善修其心&nbsp;能住安乐&nbsp;如我上说&nbsp;其人功德&nbsp;千万亿劫&nbsp;算数譬喻&nbsp;说不能尽」</p><p style="line-height:1.5em">　　佛言,我灭度后,若有比丘说此《法华经》,应住大忍力,不以有骂詈者,乃至被驱摈为忧。如是则有无量功德。</p><p style="line-height:1.5em">　　「又文殊师利。菩萨摩诃萨。于后末世法欲灭时。受持读诵斯经典者。无怀嫉?谄诳之心。亦勿轻骂学佛道者求其长短。若比丘比丘尼优婆塞优婆夷。求声闻者。求辟支佛者。求菩萨道者。无得恼之令其疑悔。语其人言汝等去道甚远。终不能得一切种智。所以者何。汝是放逸之人。于道懈怠故。又亦不应戏论诸法有所诤竞。当于一切众生起大悲想。于诸如来起慈父想。于诸菩萨起大师想。于十方诸大菩萨。常应深心恭敬礼拜。于一切众生平等说法。以顺法故不多不少。乃至深爱法者。亦不为多说。」</p><p style="line-height:1.5em">　　以下长行是意安乐行。菩萨是觉有情,摩诃萨是大菩萨,地上菩萨称为菩萨摩诃萨。在末法时期,若有人受持读诵《妙法莲华经》,要无嫉?谄说之心。</p><p style="line-height:1.5em">　　谄是谄媚,阿谀奉承;诳是诳骗。</p><p style="line-height:1.5em">　　对三乘人,莫使生恼。求声闻乘者,重于言教;求辟支佛者,重于义理;菩萨乘,以行为贵。</p><p style="line-height:1.5em">　　求菩萨道者,是指三乘菩萨言,即十回向以前的菩萨。《法华经》开三显一,简别三乘,独显一佛乘。一乘菩萨在佛道中已经得实在法了,入中道第一义,是地上菩萨。对求菩萨道者,也不可令他起烦恼,使他怀疑,产生悔心。</p><p style="line-height:1.5em">　　菩萨对于三乘人,不可责言,汝等离佛道甚远,不能得一切种智,汝是放逸懈怠人。</p><p style="line-height:1.5em">　　亦不应执取言语文字相,有言无义地戏论诸法,以假名相而起诤竞。如般若经云,世间人唯分别于假名相。</p><p style="line-height:1.5em">　　「文殊师利。是菩萨摩诃萨。于后末世法欲灭时。有成就是第三安乐行者。说是法时无能恼乱。得好同学共读诵是经。亦得大众而来听受。听已能持。持已能诵。诵已能说。说已能书。若使人书。供养经卷恭敬尊重赞叹。」</p><p style="line-height:1.5em">　　此是第三安乐行。文殊师利菩萨!于后末世法欲灭时,能成就是第三安乐行者,说法时无能恼乱。</p><p style="line-height:1.5em">　　「尔时世尊。欲重宣此义。而说偈言&nbsp;若欲说是经&nbsp;当舍嫉恚慢&nbsp;谄诳邪伪心&nbsp;常修质直行&nbsp;不轻蔑于人&nbsp;亦不戏论法&nbsp;不令他疑悔&nbsp;云汝不得佛&nbsp;是佛子说法&nbsp;常柔和能忍&nbsp;慈悲于一切&nbsp;不生懈怠心&nbsp;十方大菩萨&nbsp;愍众故行道&nbsp;应生恭敬心&nbsp;是则我大师&nbsp;于诸佛世尊&nbsp;生无上父想&nbsp;破于憍慢心&nbsp;说法无障碍&nbsp;第三法如是&nbsp;智者应守护&nbsp;一心安乐行&nbsp;无量众所敬」</p><p style="line-height:1.5em">　　义如长行所释。</p><p style="line-height:1.5em">　　「又文殊师利。菩萨摩诃萨。于后末世法欲灭时。有持是法华经者。于在家出家人中生大慈心。于非菩萨人中生大悲心。应作是念。如是之人则为大失。如来方便随宜说法。不闻不知不觉不问不信不解。其人虽不问不信不解是经。我得阿耨多罗三藐三菩提时。随在何地。以神通力智慧力。引之令得住是法中。文殊师利。是菩萨摩诃萨。于如来灭后。有成就此第四法者。说是法时无有过失。常为比丘比丘尼优婆塞优婆夷。国王王子大臣人民婆罗门居士等。供养恭敬尊重赞叹。虚空诸天为听法故亦常随侍。若在聚落城邑空闲林中。有人来欲难问者。诸天昼夜。常为法故而卫护之。能令听者皆得欢喜。所以者何。此经是一切过去未来现在诸佛神力所护故。文殊师利。是法华经。于无量国中。乃至名字不可得闻。何况得见受持读诵。」</p><p style="line-height:1.5em">　　这是第四种誓愿安乐行。于安乐行中行大慈悲心、柔和忍辱心、毕竟空法。毕竟空法是般若正法、无上菩提。前面说过,着如来衣,入如来室,登如来座。誓愿安乐行要发大誓愿。</p><p style="line-height:1.5em">　　佛告诉文殊师利菩萨说,末法时期,佛法将灭了,假如有菩萨在末世受持读诵书写为人演说《法华经》,于在家出家人中生大慈心,于非菩萨人中生大悲心。我们曾说过,菩萨有三种,一种在家菩萨,一种出家菩萨,一种是十方菩萨。</p><p style="line-height:1.5em">　　对于在家出家人,要起大慈心爱念他们,令他们受持读诵《法华经》。对于非菩萨人之小乘众,应起大悲心愍念他们,令其回小向大。末法时期受持《法华经》之菩萨,应发如是誓愿。</p><p style="line-height:1.5em">　　佛说法有世谛、第一义谛。真实说时,佛只说有一谛、一实谛和无谛,大菩萨一听,懂了。佛以二谛说法,对凡夫一辈的人说有,对圣人一辈的说空,这都是方便随宜说,佛是把一实谛分别说二谛、三谛。佛法本来只有一实谛,佛以一实谛说法,大家不懂,佛成道二七日对十方诸大菩萨说《华严经》,小菩萨与声闻、缘觉在座,如聋如哑。</p><p style="line-height:1.5em">　　于是佛方便说法,将一佛乘,分别说三。于声闻乘说四谛,于缘觉乘说十二因缘,于大乘说六度。其实四谛十二因缘,皆是方便随宜宣说一实谛。</p><p style="line-height:1.5em">　　说四谛时,三宝始具。佛是佛宝,四谛是法宝,五比丘是僧宝。一谛者实相也。实相无相,佛说第一义谛;实相无不相,佛说世俗谛。色即空,佛说第一义谛;空即色,佛说世俗谛。佛于第一义谛,说灭道二谛;佛于世俗谛,说苦集二谛。</p><p style="line-height:1.5em">　　其实四谛法即随缘无性,无性随缘,毕竟不可得,摄归一实谛。无性随缘,故说苦集灭道;随缘无性,故实无苦集灭道。</p><p style="line-height:1.5em">　　四谛者,苦谛、苦集谛、苦灭谛、苦灭道谛。苦本无有,因集而有。若能断集,即便离苦。是知集为因,而苦为果。</p><p style="line-height:1.5em">　　然而对因方名为果,对果方称为因。全因即全果,全果即全因。无因外之果,亦无果外之因。</p><p style="line-height:1.5em">　　如此说来,因集而生苦便有问题。若谓因集而生苦,当是先有集而后有苦。那么先有集时,应无有苦。然而不对果焉有因?换句话说,无苦当亦无集。是知苦集二谛,因缘生法也。</p><p style="line-height:1.5em">　　既然无苦,焉有苦灭?既然无集无苦,何用修苦灭道?无性随缘,故说苦集灭道;随缘无性,实无苦集灭道。故苦是逼迫性,如来如实知是为一性,所谓无性。集是招感性,如来如实知是为一性,所谓无性。灭为可证性,如来如实知是为一性,所谓无性。道是可修性,如来如实知是为一性,所谓无性。</p><p style="line-height:1.5em">　　故佛将一佛乘,方便说四谛;虽方便说四谛,而实是一佛乘。小乘人虽闻言教,而不领佛旨,于是定执生灭四谛。甚至有谓大乘非佛说者。罪过罪过!</p><p style="line-height:1.5em">　　十二因缘,亦复如是。无性随缘,成生死流转十二因缘,为世谛摄;随缘无性,即还灭十二因缘,第一义谛摄。还灭十二因缘者,即无无明亦无无明尽,无老死亦无老死尽。</p><p style="line-height:1.5em">　　佛于《大般涅槃经》云,十二因缘有四种观智,即下智、中智、上智、上上智。声闻人以下智观十二因缘,不见佛性,得声闻道。缘觉乘以中智观,不见佛性,得辟支佛道。菩萨以上智观,见佛性不了了,以不了了故,得十住地。佛以上上智观,见佛性了了,得阿耨多罗三藐三菩提。于是可知,非法有二,机有高下。以机有高下故,方便随宜说法而有差别。虽方便随宜说法而有差别,其实唯一佛乘也。</p><p style="line-height:1.5em">　　菩萨于末世法欲灭时,于非菩萨人中,应生大悲心。因彼等自失大利。以不见佛性不得无上菩提,故为大失。彼等不知如来方便随宜说法,于无上佛道,不问不信不解。菩萨应发誓愿,我得佛时,愿以神通力智慧力,引之令住正法中。难调者,则以神通力折伏之;善顺者,则以智慧力摄受之。</p><p style="line-height:1.5em">　　文殊师利菩萨,如来灭后,菩萨成就此第四法者,说《法华经》则无过失。常为四众及一切众生,供养恭敬。有来难问者,诸天卫护。当知此《法华经》,为三世诸佛神力所护。此《法华经》,于无量国中,经名尚不可得闻,何况见闻受持读诵?</p><p style="line-height:1.5em">　　「文殊师利。譬如强力转轮圣王。欲以威势降伏诸国。而诸小王不顺其命。时转轮王。起种种兵而往讨罚。王见兵众战有功者。即大欢喜随功赏赐。或与田宅聚落城邑。或与衣服严身之具。或与种种珍宝金银琉璃车马脑珊瑚虎珀象马车乘奴婢人民。唯髻中明珠不以与之。所以者何。独王顶上有此一珠。若以与之。王诸眷属必大惊怪。」</p><p style="line-height:1.5em">　　以轮王顶珠,喻《法华经》希有难闻。</p><p style="line-height:1.5em">　　而往讨罚,应为而往讨伐。马脑,应为玛碯。</p><p style="line-height:1.5em">　　「文殊师利。如来亦复如是。以禅定智慧力得法国土王于三界。而诸魔王不肯顺伏。如来贤圣诸将与之共战。其有功者心亦欢喜。于四众中为说诸经令其心悦。赐以禅定解脱无漏根力诸法之财。又复赐与涅槃之城言得灭度。引导其心令皆欢喜。而不为说是法华经。文殊师利。如转轮王见诸兵众有大功者心甚欢喜。以此难信之珠久在髻中。不妄与人。而今与之。如来亦复如是。于三界中为大法王。以法教化一切众生。见贤圣军与五阴魔烦恼魔死魔共战有大功勋。灭三毒出三界破魔网。尔时如来亦大欢喜。此法华经。能令众生至一切智。一切世间多怨难信。先所未说而今说之。」</p><p style="line-height:1.5em">　　以法合譬。</p><p style="line-height:1.5em">　　以禅定智慧力,得法国土王于三界。成就无上佛道者,即定慧二道。菩萨以定慧二道,成就无上佛菩提。</p><p style="line-height:1.5em">　　如来贤圣诸将,与魔王共战有功。佛为说诸经,教修戒定慧三十七道品等法,及涅槃之果。唯此《法华经》实相法,不轻易为说。</p><p style="line-height:1.5em">　　佛最后八年中,方说《法华》,如日落时还照高山,如轮王顶珠之不轻易与人。</p><p style="line-height:1.5em">　　所谓魔者,有四种魔,即五阴魔、烦恼魔、死魔、天魔。</p><p style="line-height:1.5em">　　「文殊师利。此法华经。是诸如来第一之说。于诸说中最为甚深。末后赐与。如彼强力之王。久护明珠今乃与之。文殊师利。此法华经。诸佛如来秘密之藏。于诸经中最在其上。长夜守护不妄宣说。始于今日。乃与汝等而敷演之。」</p><p style="line-height:1.5em">　　称叹《法华经》,为诸如来第一之说。何以故?诸法实相,唯佛与佛乃能究尽故。所以我们不可循文解义说《法华》,认为《法华》文字浅显。那样便只取其文,而失其义了。当知《法华》宣说诸法实相,是一乘教义,最为究竟。</p><p style="line-height:1.5em">　　诸佛秘密之藏。非是佛秘《法华》,而是《法华》无上甚深,浅智莫解,故曰诸佛秘密之藏。</p><p style="line-height:1.5em">　　长夜守护不妄宣说者,以法深难解,为恐众生不信兴谤,因而得罪,故不妄宣说。</p><p style="line-height:1.5em">　　「尔时世尊。欲重宣此义。而说偈言&nbsp;常行忍辱&nbsp;哀愍一切&nbsp;乃能演说&nbsp;佛所赞经」</p><p style="line-height:1.5em">　　四安乐行,即:一、身安乐行,二、口安乐行,三、意安乐行,四、誓愿安乐行。常行忍辱,哀愍一切,方能说《法华经》。</p><p style="line-height:1.5em">　　「后末世时&nbsp;持此经者&nbsp;于家出家&nbsp;及非菩萨&nbsp;应生慈悲&nbsp;斯等不闻&nbsp;不信是经&nbsp;则为大失&nbsp;我得佛道&nbsp;以诸方便&nbsp;为说此法&nbsp;令住其中&nbsp;譬如强力&nbsp;转轮之王&nbsp;兵战有功&nbsp;赏赐诸物&nbsp;象马车乘&nbsp;严身之具&nbsp;及诸田宅&nbsp;聚落城邑&nbsp;或与衣服&nbsp;种种珍宝&nbsp;奴婢财物&nbsp;欢喜赐与&nbsp;如有勇健&nbsp;能为难事&nbsp;三解髻中&nbsp;明珠赐之」</p><p style="line-height:1.5em">　　「三」解髻中,明珠赐之,应为「王」解髻中,明珠赐之。</p><p style="line-height:1.5em">　　「如来亦尔&nbsp;为诸法王&nbsp;忍辱大力&nbsp;智慧宝藏&nbsp;以大慈悲&nbsp;如法化世&nbsp;见一切人&nbsp;受诸苦恼&nbsp;欲求解脱&nbsp;与诸魔战&nbsp;为是众生&nbsp;说种种法&nbsp;以大方便&nbsp;说此诸经&nbsp;既知众生&nbsp;得其力已&nbsp;末后乃为&nbsp;说是法华&nbsp;如三解髻&nbsp;明珠与之」</p><p style="line-height:1.5em">　　为是众生,说种种法。佛言说余诸经,皆方便随宜而说也。最后说是《法华》,方为真实说。</p><p style="line-height:1.5em">　　如「三」解髻,应为如「王」解髻。</p><p style="line-height:1.5em">　　「此经为尊&nbsp;众经中上&nbsp;我常守护&nbsp;不妄开示&nbsp;今正是时&nbsp;为汝等说&nbsp;我灭度后&nbsp;求佛道者&nbsp;欲得安隐&nbsp;演说是经&nbsp;应当亲近&nbsp;如是四法&nbsp;读是经者&nbsp;常无忧恼&nbsp;又无病痛&nbsp;颜色鲜白&nbsp;不生贫穷&nbsp;卑贱丑陋&nbsp;众生乐见&nbsp;如慕贤圣&nbsp;天诸童子&nbsp;以为给使&nbsp;刀杖不加&nbsp;毒不能害&nbsp;若人恶骂&nbsp;口则闭塞&nbsp;游行无畏&nbsp;如师子王&nbsp;智慧光明&nbsp;如日之照&nbsp;若于梦中&nbsp;但见妙事&nbsp;见诸如来&nbsp;坐师子座&nbsp;诸比丘众&nbsp;围绕说法&nbsp;又见龙神&nbsp;阿修罗等&nbsp;数如恒沙&nbsp;恭敬合掌&nbsp;自见其身&nbsp;而为说法&nbsp;又见诸佛&nbsp;身相金色&nbsp;放无量光&nbsp;照于一切&nbsp;以梵音声&nbsp;演说诸法&nbsp;佛为四众&nbsp;说无上法&nbsp;见身处中&nbsp;合掌赞佛&nbsp;闻法欢喜&nbsp;而为供养&nbsp;得陀罗尼&nbsp;证不退智&nbsp;佛知其心&nbsp;深入佛道&nbsp;即为授记&nbsp;成最正觉&nbsp;汝善男子&nbsp;当于来世&nbsp;得无量智&nbsp;佛之大道&nbsp;国土严净&nbsp;广大无比&nbsp;亦有四众&nbsp;合掌听法&nbsp;又见自身&nbsp;在山林中&nbsp;修习善法&nbsp;证诸实相&nbsp;深入禅定&nbsp;见十方佛」</p><p style="line-height:1.5em">　　此经为尊,众经中上。称赞《妙法莲华经》。</p><p style="line-height:1.5em">　　欲得安隐。安隐者,涅槃也。</p><p style="line-height:1.5em">　　应当亲近,如是四法。应当亲近四安乐行也。</p><p style="line-height:1.5em">　　其余诸偈,随文即解。</p><p style="line-height:1.5em">　　「诸佛身金色&nbsp;百福相庄严&nbsp;闻法为人说&nbsp;常有是好梦&nbsp;又梦作国王&nbsp;舍宫殿眷属&nbsp;及上妙五欲&nbsp;行诣于道场&nbsp;在菩提树下&nbsp;而处师子座&nbsp;求道过七日&nbsp;得诸佛之智&nbsp;成无上道已&nbsp;起而转*轮&nbsp;为四众说法&nbsp;经千万亿劫&nbsp;说无漏妙法&nbsp;度无量众生&nbsp;后当入涅槃&nbsp;如?尽灯灭&nbsp;若后恶世中&nbsp;说是第一法&nbsp;是人得大利&nbsp;如上诸功德」</p><p style="line-height:1.5em">　　百福相庄严。《法华经义疏》云,于十善中,每一善有五品心,即下品心、中品心、上品心、上中品心、上上品心,十善合成五十。始终各有五十品心,是名百福。</p><p style="line-height:1.5em">　　《妙法华经》,唯一佛乘,终成佛道。故偈中说,又梦作国王……成佛度众生……</p><p style="line-height:1.5em">　　从地踊出品第十五</p><p style="line-height:1.5em">　　〈从地涌出品〉,开展出〈如来寿量品〉。用显如来寿量不可思议,所化亦不可思议。</p><p style="line-height:1.5em">　　如来法音一演,万方云从。犹一月在天,千江现影。故言〈从地涌出品〉。</p><p style="line-height:1.5em">　　娑婆世界,自有六万恒河沙菩萨摩诃萨与诸眷属,在下方虚空中住。娑婆世界下方,用表法性渊底,虚空用表第一义空,亦即实相终极。实相诸法,诸法实相,为显毕竟空中建立一切法,一切法皆归毕竟空。故言〈从地涌出品〉。</p><p style="line-height:1.5em">　　此诸菩萨摩诃萨住于毕竟空,自是法身大士。法身非身,非身现身,不可思议。故我辈众生,唯应信受佛语,万勿以思议心测度〈从地涌出品〉。</p><p style="line-height:1.5em">　　「尔时他方国土诸来菩萨摩诃萨。过八恒河沙数。于大众中起立合掌作礼。而白佛言。世尊。若听我等于佛灭后在此娑婆世界勤加精进护持读诵书写供养是经典者。当于此土而广说之。尔时佛告诸菩萨摩诃萨众。止善男子。不须汝等护持此经。」</p><p style="line-height:1.5em">　　他方八恒河沙数菩萨,请在娑婆弘经。佛即止之,因为他方菩萨,理应度化十方,不应独化娑婆一国土。</p><p style="line-height:1.5em">　　「所以者何。我娑婆世界。自有六万恒河沙等菩萨摩诃萨。一一菩萨各有六万恒河沙眷属。是诸人等能于我灭后。护持读诵广说此经。佛说是时。娑婆世界三千大千国土地皆震裂。而于其中有无量千万亿菩萨摩诃萨同时踊出。是诸菩萨身皆金色。三十二相无量光明。先尽在此娑婆世界之下。此界虚空中住。是诸菩萨闻释迦牟尼佛所说音声从下发来。一一菩萨。皆是大众唱导之首。」</p><p style="line-height:1.5em">　　从地涌出菩萨,身皆金色,相好光明。皆是大众唱导之首,菩萨为主,大众为伴也。唱导即领导之意。</p><p style="line-height:1.5em">　　「各将六万恒河沙眷属。况将五万四万三万二万一万恒河沙等眷属者。况复乃至一恒河沙半恒河沙四分之一。乃至千万亿那由他分之一。况复千万亿那由他眷属。况复亿万眷属。况复千万百万乃至一万。况复一千一百乃至一十。况复将五四三二一弟子者。况复单己乐远离行。如是等比。无量无边算数譬喻所不能知。」</p><p style="line-height:1.5em">　　各率领六万恒河沙眷属,乃至单己一人,以乐远离行故。</p><p style="line-height:1.5em">　　大家不要执着文字相,不要以为六万恒河沙是多,其他数目是少。其实一即一切,一切即一,《华严经》讲互摄互入,重重无尽。举例说,房间中有七盏灯亮着,灯虽七盏,光是一个。光虽然是一个,实在是七个光。我们灭一盏灯,光就随着暗下来,再灭一盏,灯光就更暗了。所以知道灯光明明是七个。这一灯光具有其他六盏灯的灯光,任拿一盏灯来看,都具有其他六盏灯的灯光,所以一即一切,一切即一。所以一人不少,六万恒河沙亦不多。</p><p style="line-height:1.5em">　　「是诸菩萨从地出已。各诣虚空七宝妙塔多宝如来释迦牟尼佛所。到已向二世尊头面礼足。及至诸宝树下师子座上佛所。亦皆作礼右绕三匝合掌恭敬。以诸菩萨种种赞法。而以赞叹住在一面。欣乐瞻仰于二世尊。」</p><p style="line-height:1.5em">　　诸菩萨从地涌出已,顶礼多宝如来及释迦牟尼佛,以及分身诸佛。右绕三匝,绕佛一匝三匝五匝,乃至百千匝,须记匝数。然后合掌恭敬,以菩萨法赞叹于佛。</p><p style="line-height:1.5em">　　「是诸菩萨摩诃萨从初踊出。以诸菩萨种种赞法而赞于佛。如是时间经五十小劫。是时释迦牟尼佛默然而坐。及诸四众亦皆默然。五十小劫。佛神力故。令诸大众谓如半日。」</p><p style="line-height:1.5em">　　自涌出至赞佛,时历五十小劫。以佛神力故,令诸大众谓如半日。</p><p style="line-height:1.5em">　　「尔时四众亦以佛神力故。见诸菩萨遍满无量百千万亿国土虚空。是菩萨众中有四导师。一名上行。二名无边行。三名净行。四名安立行。是四菩萨于其众中。最为上首唱导之师。在大众前各共合掌。观释迦牟尼佛。而问讯言。世尊。少病少恼安乐行不。所应度者受教易不。不令世尊生疲劳耶。」</p><p style="line-height:1.5em">　　此诸菩萨,四菩萨以为上首。一名上行,二名无边行,三名净行,四名安立行。</p><p style="line-height:1.5em">　　少病少恼安乐行不?佛本无病无恼,何以问佛少病少恼?如《维摩诘经》云,众生病故我病。所以由于度众生故,问佛少病少恼。是故接着便问,所应度者,受教易不?不令世尊生疲劳耶?</p><p style="line-height:1.5em">　　例如世人爱护子女,子女若病,父母亦病。佛视众生犹如一子,故菩萨问佛少病少恼。</p><p style="line-height:1.5em">　　「尔时四大菩萨。而说偈言&nbsp;世尊安乐&nbsp;少病少恼&nbsp;教化众生&nbsp;得无疲惓&nbsp;又诸众生&nbsp;受化易不&nbsp;不令世尊&nbsp;生疲劳耶」</p><p style="line-height:1.5em">　　重颂长行。</p><p style="line-height:1.5em">　　「尔时世尊于菩萨大众中。而作是言。如是如是。诸善男子。如来安乐少病少恼。诸众生等易可化度。无有疲劳。所以者何。是诸众生。世世已来常受我化。亦于过去诸佛。供养尊重种诸善根。此诸众生。始见我身闻我所说。即皆信受入如来慧。除先修习学小乘者。如是之人。我今亦令得闻是经入于佛慧。尔时诸大菩萨。而说偈言&nbsp;善哉善哉&nbsp;大雄世尊&nbsp;诸众生等&nbsp;易可化度&nbsp;能问诸佛&nbsp;甚深智慧&nbsp;闻已信行&nbsp;我等随喜」</p><p style="line-height:1.5em">　　佛言如来安乐少病少恼,以诸众生,世世以来常受我化,亦于过去诸佛所,种诸善根。</p><p style="line-height:1.5em">　　这些众生,见到佛身时,听到佛说法,都能信受。</p><p style="line-height:1.5em">　　入如来慧。如来慧者,是实相慧。除去一些先是学习小乘法的人。小乘法不入佛慧,小乘法不会实相,不见佛性。《大般涅槃经》说,声闻乘人不见佛性,得声闻道;缘觉乘人不见佛性,得辟支佛道。但这些人,现在亦得闻《妙法华经》,入于佛慧。</p><p style="line-height:1.5em">　　尔时诸大菩萨以偈赞佛。</p><p style="line-height:1.5em">　　「于时世尊。赞叹上首诸大菩萨。善哉善哉善男子。汝等能于如来发随喜心。尔时弥勒菩萨。及八千恒河沙诸菩萨众。皆作是念。我等从昔已来。不见不闻如是大菩萨摩诃萨众。从地踊出住世尊前。合掌供养问讯如来。时弥勒菩萨摩诃萨。知八千恒河沙诸菩萨等心之所念。并欲自决所疑。合掌向佛。以偈问曰&nbsp;无量千万亿&nbsp;大众诸菩萨&nbsp;昔所未曾见&nbsp;愿两足尊说&nbsp;是从何所来&nbsp;以何因缘集&nbsp;巨身大神通&nbsp;智慧叵思议&nbsp;其志念坚固&nbsp;有大忍辱力&nbsp;众生所乐见&nbsp;为从何所来&nbsp;一一诸菩萨&nbsp;所将诸眷属&nbsp;其数无有量&nbsp;如恒河沙等&nbsp;或有大菩萨&nbsp;将六万恒沙&nbsp;如是诸大众&nbsp;一心求佛道&nbsp;是诸大师等&nbsp;六万恒河沙&nbsp;俱来供养佛&nbsp;及护持是经&nbsp;将五万恒沙&nbsp;其数过于是&nbsp;四万及三万&nbsp;二万至一万&nbsp;一千一百等&nbsp;乃至一恒沙&nbsp;半及三四分&nbsp;亿万分之一&nbsp;千万那由他&nbsp;万亿诸弟子&nbsp;乃至于半亿&nbsp;其数复过上&nbsp;百万至一万&nbsp;一千及一百&nbsp;五十与一十&nbsp;乃至三二一&nbsp;单己无眷属&nbsp;乐于独处者&nbsp;俱来至佛所&nbsp;其数转过上&nbsp;如是诸大众&nbsp;若人行筹数&nbsp;过于恒沙劫&nbsp;犹不能尽知」</p><p style="line-height:1.5em">　　世尊赞叹上首诸大菩萨,能于如来发随喜心,闻《法华经》,为护持经法故,即时涌现。</p><p style="line-height:1.5em">　　尔时弥勒菩萨,及八千恒河沙诸菩萨,心皆生疑。于是弥勒菩萨,以偈问佛。</p><p style="line-height:1.5em">　　请问于佛,从地涌出诸菩萨,为从何所来?</p><p style="line-height:1.5em">　　文义显明,随文可解。</p><p style="line-height:1.5em">　　「是诸大威德&nbsp;精进菩萨众&nbsp;谁为其说法&nbsp;教化而成就&nbsp;从谁初发心&nbsp;称扬何佛法&nbsp;受持行谁经&nbsp;修习何佛道&nbsp;如是诸菩萨&nbsp;神通大智力&nbsp;四方地震裂&nbsp;皆从中踊出&nbsp;世尊我昔来&nbsp;未曾见是事&nbsp;愿说其所从&nbsp;国土之名号&nbsp;我常游诸国&nbsp;未曾见是众&nbsp;我于此众中&nbsp;乃不识一人&nbsp;忽然从地出&nbsp;愿说其因缘&nbsp;今此之大会&nbsp;无量百千亿&nbsp;是诸菩萨等&nbsp;皆欲知此事&nbsp;是诸菩萨众&nbsp;本末之因缘&nbsp;无量德世尊&nbsp;唯愿决众疑」</p><p style="line-height:1.5em">　　是诸大威德。菩萨度化众生,于刚强难调者,折伏之曰威;于有善根之众生,教化摄受之曰德。</p><p style="line-height:1.5em">　　谁为其说法下,问佛此诸菩萨,谁为其师?</p><p style="line-height:1.5em">　　从谁初发心,于何佛所,初发菩提心?</p><p style="line-height:1.5em">　　我等未曾见过,唯愿世尊,决众所疑。</p><p style="line-height:1.5em">　　「尔时释迦牟尼分身诸佛。从无量千万亿他方国土来者。在于八方诸宝树下师子座上结加趺坐。其佛侍者。各各见是菩萨大众。于三千大千世界四方从地踊出住于虚空。各白其佛言。世尊。此诸无量无边阿僧祇菩萨大众。从何所来。尔时诸佛各告侍者。诸善男子。且待须臾。有菩萨摩诃萨。名曰弥勒。释迦牟尼佛之所授记。次后作佛。以问斯事。佛今答之。汝等自当因是得闻。」</p><p style="line-height:1.5em">　　尔时世尊分身诸佛之侍者,亦各各问其诸佛,从地涌出菩萨之由来。诸佛告其侍者言,汝且待须臾,弥勒菩萨已经请问,释迦牟尼佛即当回答,汝等自当得闻。</p><p style="line-height:1.5em">　　须臾是极短的时间,一日一夜,有三十须臾。不过此地是稍待片刻的意思。</p><p style="line-height:1.5em">　　「尔时释迦牟尼佛。告弥勒菩萨。善哉善哉阿逸多。乃能问佛如是大事。汝等当共一心。被精进铠发坚固意。如来今欲显发宣示诸佛智慧。诸佛自在神通之力。诸佛师子奋迅之力。诸佛威猛大势之力。尔时世尊。欲重宣此义。而说偈言&nbsp;当精进一心&nbsp;我欲说此事&nbsp;勿得有疑悔&nbsp;佛智叵思议&nbsp;汝今出信力&nbsp;住于忍善中&nbsp;昔所未闻法&nbsp;今皆当得闻&nbsp;我今安慰汝&nbsp;勿得怀疑惧&nbsp;佛无不实语&nbsp;智慧不可量&nbsp;所得第一法&nbsp;甚深叵分别&nbsp;如是今当说&nbsp;汝等一心听」</p><p style="line-height:1.5em">　　先告诸菩萨,发精进勇猛心,相信佛所说。佛的智慧神力不可思议,汝等当发坚固意,勿疑佛之所说。</p><p style="line-height:1.5em">　　师子奋迅之力,诸佛奋起时,力如狮子般威猛。</p><p style="line-height:1.5em">　　佛以偈重颂。疑是不信,悔是既信而后复疑。</p><p style="line-height:1.5em">　　所得第一法,实相法也。实相甚深,不可思议,汝等当一心静听。</p><p style="line-height:1.5em">　　「尔时世尊说此偈已。告弥勒菩萨。我今于此大众。宣告汝等。阿逸多。是诸大菩萨摩诃萨。无量无数阿僧祇从地踊出。汝等昔所未见者。我于是娑婆世界。得阿耨多罗三藐三菩提已。教化示导是诸菩萨。调伏其心令发道意。此诸菩萨皆于是娑婆世界之下此界虚空中住。于诸经典读诵通利思惟分别正忆念。阿逸多。是诸善男子等。不乐在众多有所说。常乐静处勤行精进未曾休息。亦不依止人天而住。常乐深智无有障碍。亦常乐于诸佛之法。一心精进求无上慧。」</p><p style="line-height:1.5em">　　佛言这些大菩萨,从地涌出者,皆是我所教化。调伏其心,令发菩提心。然而当时释迦牟尼佛成佛方数十年,云何能度化这许多大菩萨?</p><p style="line-height:1.5em">　　这些菩萨都在娑婆世界下方,虚空中住。</p><p style="line-height:1.5em">　　阿逸多即弥勒菩萨。佛告弥勒菩萨,这些菩萨,不乐处于大众中,多有所说法。他们都乐于静处,勤行精进,未曾休息。</p><p style="line-height:1.5em">　　「尔时世尊。欲重宣此义。而说偈言&nbsp;阿逸汝当知&nbsp;是诸大菩萨&nbsp;从无数劫来&nbsp;修习佛智慧&nbsp;悉是我所化&nbsp;令发大道心&nbsp;此等是我子&nbsp;依止是世界&nbsp;常行头陀事&nbsp;志乐于静处&nbsp;舍大众愦闹&nbsp;不乐多所说&nbsp;如是诸子等&nbsp;学习我道法&nbsp;昼夜常精进&nbsp;为求佛道故&nbsp;在娑婆世界&nbsp;下方空中住&nbsp;志念力坚固&nbsp;常勤求智慧&nbsp;说种种妙法&nbsp;其心无所畏&nbsp;我于伽耶城&nbsp;菩提树下坐&nbsp;得成最正觉&nbsp;转无上*轮&nbsp;尔乃教化之&nbsp;令初发道心&nbsp;今皆住不退&nbsp;悉当得成佛&nbsp;我今说实语&nbsp;汝等一心信&nbsp;我从久远来&nbsp;教化是等众」</p><p style="line-height:1.5em">　　是诸大菩萨,从无数劫来,修习佛智慧。然当时佛方八十,勿怪弥勒菩萨等生疑。</p><p style="line-height:1.5em">　　我于伽耶城,据说渡尼连河,则至伽耶城。伽耶城外,向东南行约三里,大道平坦,有毕钵罗树。佛于树下静坐七日夜,成最正觉。于是将毕钵罗树,易名为菩提树。</p><p style="line-height:1.5em">　　今皆住不退。初地以上,即住不退。然初地至七地,进有迟速,犹是有功用道,故犹假名曰退。至第八不动地,达无功用道,任运而进,方名真不退。</p><p style="line-height:1.5em">　　「尔时弥勒菩萨摩诃萨。及无数诸菩萨等。心生疑惑。怪未曾有。而作是念。云何世尊于少时间。教化如是无量无边阿僧祇诸大菩萨。令住阿耨多罗三藐三菩提。」</p><p style="line-height:1.5em">　　弥勒菩萨及无数诸菩萨等都心生疑惑:为什么世尊成佛以来四十多年,教化这无量无边的大菩萨,令住阿耨多罗三藐三菩提?</p><p style="line-height:1.5em">　　令住阿耨多罗三藐三菩提,是令住于无上正等正觉,令其成佛。菩萨要经过三个阿僧祇劫:第一个阿僧祇从初住到十回向,第二个阿僧祇从初地到七地,第三个阿僧祇从八地到十地。再经等觉、妙觉,成佛。所以大家才会迷惑,为什么寿命这么短的时间内,佛能教化这么多人?</p><p style="line-height:1.5em">　　「即白佛言。世尊。如来为太子时出于释宫。去伽耶城不远坐于道场。得成阿耨多罗三藐三菩提。从是已来始过四十余年。世尊。云何于此少时大作佛事。以佛势力以佛功德。教化如是无量大菩萨众当成阿耨多罗三藐三菩提。世尊。此大菩萨众。假使有人。于千万亿劫。数不能尽不得其边。斯等久远已来。于无量无边诸佛所殖诸善根。成就菩萨道常修梵行。世尊。如此之事世所难信。」</p><p style="line-height:1.5em">　　上来直至〈寿量品〉,明佛身权实。佛有三身,若论实,三身本是一身;若论权,一身即是三身。犹十方虚空,唯一虚空,一虚空即十方无量虚空。诸法实相,色即空也;实相诸法,空即色也。故身实者,无量即一;身权者,一即无量。</p><p style="line-height:1.5em">　　我等只知释迦牟尼佛,自出释宫,于伽耶城尼连河旁菩提树下成道,至今不过二千余年。其实尼连河成道者,乃释迦牟尼佛化身,非报身也。《梵网经》云,我来娑婆八千返,即知其为化身也。</p><p style="line-height:1.5em">　　此诸大菩萨,其数无量。且于无量无边诸佛所,久植善根。云何世尊于短短四十余年,能如此大作佛事呢?</p><p style="line-height:1.5em">　　「譬如有人。色美发黑年二十五。指百岁人言是我子。其百岁人。亦指年少言是我父生育我等。是事难信。佛亦如是。得道已来其实未久。而此大众诸菩萨等。已于无量千万亿劫。为佛道故勤行精进。善入出住无量百千万亿三昧。得大神通久修梵行。善能次第习诸善法。巧于问答人中之宝。一切世间甚为希有。今日世尊方云得佛道时初令发心教化示导。令向阿耨多罗三藐三菩提。世尊得佛未久。乃能作此大功德事。我等虽复信佛随宜所说。佛所出言未曾虚妄。佛所知者皆悉通达。然诸新发意菩萨。于佛灭后。若闻是语或不信受。而起破法罪业因缘。唯然世尊。愿为解说除我等疑。及未来世诸善男子。闻此事已亦不生疑。」</p><p style="line-height:1.5em">　　此是譬说。父少子老,难以令人相信。</p><p style="line-height:1.5em">　　此无量从地涌出菩萨,已于无量千万亿劫,精进于佛道。三昧是定,已能于无量百千万种定,入、出、住,皆得自在。皆已得大神通,久修清净梵行。皆能次第修习菩提善法。</p><p style="line-height:1.5em">　　巧于问答。愚痴众生,若有人问,则不会回答;不要说是愚痴众生,就连声闻弟子,也不能随问随答,要是有人问他法,他会说如果我知道,我会回答。菩萨则否,要是问他,答来自如,无所不答,问什么法就答甚么法,这是巧于问答。</p><p style="line-height:1.5em">　　世尊言成佛道时,令其初发菩提心,教化示导,向于无上菩提。我等虽信佛无虚语,然诸新发心菩萨于佛灭后,闻如是语,或不信受,因而起破法因缘。愿佛慈悲开示,除我等疑。</p><p style="line-height:1.5em">　　「尔时弥勒菩萨欲重宣此义。而说偈言&nbsp;佛昔从释种&nbsp;出家近伽耶&nbsp;坐于菩提树&nbsp;尔来尚未久&nbsp;此诸佛子等&nbsp;其数不可量&nbsp;久已行佛道&nbsp;住于神通力&nbsp;善学菩萨道&nbsp;不染世间法&nbsp;如莲华在水&nbsp;从地而踊出&nbsp;皆起恭敬心&nbsp;住于世尊前&nbsp;是事难思议&nbsp;云何而可信&nbsp;佛得道甚近&nbsp;所成就甚多&nbsp;愿为除众疑&nbsp;如实分别说&nbsp;譬如少壮人&nbsp;年始二十五&nbsp;示人百岁子&nbsp;发白而面皱&nbsp;是等我所生&nbsp;子亦说是父&nbsp;父少而子老&nbsp;举世所不信&nbsp;世尊亦如是&nbsp;得道来甚近&nbsp;是诸菩萨等&nbsp;志固无怯弱&nbsp;从无量劫来&nbsp;而行菩萨道&nbsp;巧于难问答&nbsp;其心无所畏&nbsp;忍辱心决定&nbsp;端正有威德&nbsp;十方佛所赞&nbsp;善能分别说&nbsp;不乐在人众&nbsp;常好在禅定&nbsp;为求佛道故&nbsp;于下空中住&nbsp;我等从佛闻&nbsp;于此事无疑&nbsp;愿佛为未来&nbsp;演说令开解&nbsp;若有于此经&nbsp;生疑不信者&nbsp;即当堕恶道&nbsp;愿今为解说&nbsp;是无量菩萨&nbsp;云何于少时&nbsp;教化令发心&nbsp;而住不退地」</p><p style="line-height:1.5em">　　善学菩萨道。菩萨道者,六度万行也。</p><p style="line-height:1.5em">　　如莲华在水,形容不染世间法。</p><p style="line-height:1.5em">　　巧于难问答,能善巧答所难问也。</p><p style="line-height:1.5em">　　其心无所畏,以具十力故,说法无所畏也。</p><p style="line-height:1.5em">　　如来寿量品第十六</p><p style="line-height:1.5em">　　此品仍是明身实身权。身实者,三身即一身,三即一者,三非三也,三而非三是实;身权者,一身即三身,一即三者,一非一也,一而非一是权。</p><p style="line-height:1.5em">　　一则无量,三则有量。一而三无量即量,三而一量即无量。故身实寿量,量即无量;身权寿量,无量即量。此法非纵非横,不可思议。此品之义,旨在明即实而权,即权而实。&nbsp;先讲如来,乘如实道来成正觉,故名如来。如实道者,无性随缘,随缘无性也。无性是真空,随缘成幻有。如者不二不异,实者不生不灭。幻有不可得,故不二不异;真空不可得,故不生不灭。法不可得,故不二不异,不生不灭。若有不可得,此不可得即是得,故不可得亦不可得,方是如实义。不可得,说法身;不可得亦不可得,说报身化身。三身非三,非三而三,故报身者报法身,化身者化法身。</p><p style="line-height:1.5em">　　法如如境者,理也。乘此如如理,来成正觉者,如如智也。法如如为本觉,如如智为始觉,始本既合,不纵不横。犹十方虚空,唯是虚空;虽是一虚空,而体即十方虚空。约理而言,曰清净法身。约智而言,曰智慧法身。智慧法身者,报身佛也。由报起化,乃有千百亿化身。故法如如,无有分别。以如如智契理,始有来也,是名如来。</p><p style="line-height:1.5em">　　是知如来者,智契于理,亦曰境智。境智者,始觉合本觉也,二而不二,不二而二。故如来者,无来无去。无来而来,无去而去;来而无来,去而无去。</p><p style="line-height:1.5em">　　《法华文句》依法如如境与如如智解释如来二字,今亦因之。法如如,如如智,见于《金光明经》。实与楞伽五法之「真智、如如」同义。法如如即楞伽之如如,如如智即楞伽之真智。故如来者,具含法报化三身之义。</p><p style="line-height:1.5em">　　天台宗以毗卢遮那,为法身佛,毗卢遮那译为遍一切处。卢舍那译净满,为报身佛。释迦牟尼为化身佛。但华严宗认为,毗卢遮那,亦曰毗卢舍那,即卢舍那的具称,而卢舍那即毗卢舍那的略称。此皆文外闲话,我们不必管他。总之,如来者,具含法报化三身之义。</p><p style="line-height:1.5em">　　现在再讲寿量。约随缘无性,量即无量;约无性随缘,无量即量。全事即理,全理成事也。理不碍事,无量即量;事不碍理,量即无量。犹一水即是千波,千波只是一水。</p><p style="line-height:1.5em">　　若强作分别,法身者非有量非无量,等同虚空。虚空无形无相,非有量也;虚空遍满十方,非无量也。故知法身亦得谓有量,亦得谓无量。谓无量者,虚空无相也;谓有量者,虚空横遍十方也。</p><p style="line-height:1.5em">　　报身亦得谓有量,亦得谓无量。因为修因证果,成就报身故有量;既成佛已,即是法身,法身不生不灭故无量。所以金刚喻定以前(等觉以前)有量,金刚喻定以后无量。</p><p style="line-height:1.5em">　　化身亦得谓有量,亦得谓无量。何以故?应缘度化,现生现灭故有量;十方普现,应&#62687;不断,既然不断,则是无量。</p><p style="line-height:1.5em">　　「尔时佛告诸菩萨及一切大众诸善男子。汝等当信解如来诚谛之语。复告大众。汝等当信解如来诚谛之语。又复告诸大众。汝等当信解如来诚谛之语。是时菩萨大众。弥勒为首合掌白佛言。世尊。唯愿说之。我等当信受佛语。如是三白已。复言唯愿说之。我等当信受佛语。」</p><p style="line-height:1.5em">　　如来将说此如来寿量时,再三告诫,恐怕法华会上菩萨生疑惑。佛三番告诫,弥勒菩萨及诸菩萨,亦具诚三请。</p><p style="line-height:1.5em">　　「尔时世尊。知诸菩萨三请不止。而告之言。汝等谛听。如来秘密神通之力。一切世间天人及阿修罗。皆谓今释迦牟尼佛出释氏宫去伽耶城不远坐于道场。得阿耨多罗三藐三菩提。然善男子。我实成佛已来。无量无边百千万亿那由他劫。譬如五百千万亿那由他阿僧祇三千大千世界。假使有人末为微尘。过于东方五百千万亿那由他阿僧祇国。乃下一尘。如是东行尽是微尘。诸善男子。于意云何。是诸世界。可得思惟校计知其数不。弥勒菩萨等俱白佛言。世尊。是诸世界无量无边非算数所知。亦非心力所及。一切声闻辟支佛。以无漏智。不能思惟知其限数。我等住阿惟越致地。于是事中亦所不达。世尊。知是诸世界无量无边。尔时佛告大菩萨众。诸善男子。今当分明宣语汝等。是诸世界。若着微尘及不著者。尽以为尘一尘一劫。我成佛已来。复过于此百千万亿那由他阿僧祇劫。」</p><p style="line-height:1.5em">　　如来秘密神通之力,如来没有秘密,众生不解才构成秘密。不是佛有意秘密,是众生不知不见才构成秘密。</p><p style="line-height:1.5em">　　天人阿修罗表示三善道。为何三恶道不讲?他们为苦所逼,根本不知释迦佛出世。伽耶成道,是化身佛。伽耶成道是权,世尊实于尘点劫以前,即成佛道。</p><p style="line-height:1.5em">　　住阿惟越致地,即住不退地。</p><p style="line-height:1.5em">　　若着微尘处,及不着微尘处,尽磨为尘。一尘一劫,是谓尘点劫。我成佛以来,复过于此百千万亿那由他阿僧祇劫。</p><p style="line-height:1.5em">　　「自从是来。我常在此娑婆世界说法教化。亦于余处百千万亿那由他阿僧祇国导利众生。」</p><p style="line-height:1.5em">　　自是以来,我常在娑婆世界,及十方世界,度化众生。</p><p style="line-height:1.5em">　　「诸善男子。于是中间。我说燃灯佛等。又复言其入于涅槃。如是皆以方便分别。」</p><p style="line-height:1.5em">　　我说燃灯佛与我授记,又说其入涅槃,此皆方便而说。</p><p style="line-height:1.5em">　　「诸善男子。若有众生来至我所。我以佛眼。观其信等诸根利钝。随所应度。处处自说名字不同年纪大小。亦复现言当入涅槃。又以种种方便说微妙法。能令众生发欢喜心。诸善男子。如来。见诸众生乐于小法德薄垢重者。为是人说。我少出家得阿耨多罗三藐三菩提。然我实成佛已来久远若斯。但以方便教化众生。令入佛道作如是说。」</p><p style="line-height:1.5em">　　肉眼、天眼、慧眼、法眼、佛眼,是为五眼。佛圆具五眼,故曰佛眼。</p><p style="line-height:1.5em">　　父母所生肉眼,见粗色不见细色,见近不见远,有物障隔则不能见。天眼见细色,能见远不为物所障隔,同时能见未来。肉、天二眼,皆见假色而执为真实。慧眼见空理,偏见于真,故不见有为法,不见无为法,不见一切法。法眼能分别一切如幻法,慧眼不能分别。法眼之功,所谓出空入假也。佛眼者,圆具五眼。</p><p style="line-height:1.5em">　　于五眼中,浅不具深,深必具浅。故佛眼者,具肉天慧法诸眼。</p><p style="line-height:1.5em">　　又以种种方便,说微妙法。微妙者,无上甚深微妙法,百千万劫难遭遇。何为微妙法?此法甚深。无则随缘无性,有则无性随缘。说一则一即万法,说多则万法即一。此法谓之微妙法。</p><p style="line-height:1.5em">　　小乘人乐于小法,小法者生灭法。道德浅薄,业垢深重,若为说我无量劫前已成佛,恐其不信,故告之曰少年出家,六年苦行,于菩提树下,得阿耨多罗三藐三菩提,成就佛果。然我实成佛以来,久远若斯。但以方便教化众生,作如是说。</p><p style="line-height:1.5em">　　「诸善男子。如来所演经典。皆为度脱众生。或说己身或说他身。或示己身或示他身。或示己事或示他事。诸所言说皆实不虚。所以者何。如来。如实知见三界之相。无有生死若退若出。亦无在世及灭度者。非实非虚非如非异。不如三界见于三界。如斯之事。如来明见无有错谬。以诸众生有种种性种种欲种种行种种忆想分别故。欲令生诸善根。以若干因缘譬喻言辞种种说法。所作佛事未曾暂废。如是我成佛已来甚大久远。寿命无量阿僧祇劫常住不灭。」</p><p style="line-height:1.5em">　　《金刚经》云:「云何为人演说?不取于相,如如不动。」若能如如说法,则说名相而不著名相。示己身己事,而不着己身己事相;示他身他事,而不着他身他事相。总之,无性随缘,随缘无性,故凡有所说,皆实不虚。</p><p style="line-height:1.5em">　　三界如空华,故无生无死、无退无出,无在世、无灭度,非实非虚、非如非异。如者不异也,换句话说,非不异非异。不如三界见于三界,即不同于三界,而现于三界。见字读如现字。何以故?以三界如空华,一切不可得故。诸法性空名实,诸法缘起假有名虚。性空即缘起故非实,缘起即性空故非虚。缘起即性空,故差异即无差异;性空即缘起,故无差异即差异。</p><p style="line-height:1.5em">　　以众生有种种根性、种种欲求、种种造作、种种忆想分别,故说法不同。种种忆想分别者,众生所起贪瞋痴慢疑,有所不同也。</p><p style="line-height:1.5em">　　因缘,度众生要随顺众生因缘。做农的和做商的,不可能讲一样的法,须看因缘。</p><p style="line-height:1.5em">　　譬喻,所有言说、文字皆是譬喻。其实大家说话皆是譬喻。何以故?一切法不可说,法性不可说。譬如说:今天天气很热,热这个字就是譬喻。何以故?热这个字,根本不热,摸一摸并不热。热这个音声也不热,如果它热的话,则我的嘴就受不了。心想此热,亦不热,若是热的话,则我的心也受不了了。心思、口言、手触皆不热,故知是譬喻而已。以不假因缘譬喻,不能使众生知此法。</p><p style="line-height:1.5em">　　佛言,其实我成佛以来,甚大久远。</p><p style="line-height:1.5em">　　「诸善男子。我本行菩萨道所成寿命。今犹未尽复倍上数。然今非实灭度。而便唱言当取灭度。如来以是方便教化众生。所以者何。若佛久住于世。薄德之人不种善根。贫穷下贱贪着五欲。入于忆想妄见网中。若见如来常在不灭。便起憍恣而怀厌怠。不能生难遭之想恭敬之心。是故如来以方便说。比丘当知。诸佛出世难可值遇。所以者何。诸薄德人。过无量百千万亿劫。或有见佛或不见者。以此事故我作是言。诸比丘。如来难可得见。斯众生等闻如是语。必当生于难遭之想。心怀恋慕渴仰于佛。便种善根。是故如来。虽不实灭而言灭度。」</p><p style="line-height:1.5em">　　善男子!我于尘点劫前,行菩萨道圆满而成就之法身慧命,今犹未尽。甚而言之,我行菩萨道所成寿命,复倍上数之尘点劫也。今犹未尽实非灭度,而言灭度。佛于最后八年方说《法华》,《法华》、《涅槃》圆满以后,即取涅槃。故曰今非实灭,而言取灭。以既证法身,即无生无灭,以度生方便而言取灭也。</p><p style="line-height:1.5em">　　所以者何?若佛不方便言取灭而久住于世,则薄德之人,仰赖有佛住世,便不修善法不种善根。是故如来方便说入涅槃。是故如来,虽不实灭度,而言灭度。</p><p style="line-height:1.5em">　　「又善男子。诸佛如来法皆如是。为度众生皆实不虚。譬如良医智慧聪达。明练方药善治众病。其人多诸子息。若十二十乃至百数。以有事缘远至余国。诸子于后饮他毒药。药发闷乱宛转于地。是时其父还来归家。诸子饮毒。或失本心或不失者。遥见其父皆大欢喜。拜跪问讯善安隐归。我等愚痴误服毒药。愿见救疗更赐寿命。父见子等苦恼如是。依诸经方。求好药草色香美味皆悉具足。捣筛和合与子令服。而作是言。此大良药。色香美味皆悉具足。汝等可服。速除苦恼无复众患。其诸子中不失心者。见此良药色香俱好。即便服之病尽除愈。余失心者。见其父来。虽亦欢喜问讯求索治病。然与其药而不肯服。所以者何。毒气深入失本心故。于此好色香药而谓不美。父作是念。此子可愍。为毒所中心皆颠倒。虽见我喜求索救疗。如是好药而不肯服。我今当设方便令服此药。即作是言。汝等当知。我今衰老死时已至。是好良药今留在此。汝可取服勿忧不差。作是教已复至他国。遣使还告。汝父已死。是时诸子闻父背丧。心大忧恼而作是念。若父在者。慈愍我等能见救护。今者舍我远丧他国。自惟孤露无复恃怙。常怀悲感心遂醒悟。乃知此药色味香美。即取服之毒病皆愈。其父闻子悉已得差。寻便来归咸使见之。」</p><p style="line-height:1.5em">　　诸佛法皆如是。诸佛实不灭度,而言灭度。此是度众生之方便,非虚妄说也。因为成佛以后,即是法身金刚不坏之体。而言灭度者,乃佛方便也。</p><p style="line-height:1.5em">　　以下譬喻说。譬如良医医子,言佛方便示现,三世益物,皆不虚妄。良医远行,譬过去世益物。归见子病,与药而诸子不肯服,是故复去,譬现在世应化益物。子服药病愈,即还复而来,譬未来世应化益物。</p><p style="line-height:1.5em">　　譬如良医,智慧通达。用譬佛也。佛称大医王,知众生病,知众生病因,知众生病之对治,知众生病愈。知病者,知苦也。知病因者,断集也。知对治者,修道也。知病愈者,证灭也。</p><p style="line-height:1.5em">　　其人多诸子息,譬佛视众生如子息也。若十、二十,乃至百数。有人以三乘判,十者声闻乘,二十者辟支佛乘,百数者菩萨。菩萨是成佛因地,而一切众生皆有佛性,故称菩萨为佛子,以百数为喻。且声闻者下乘,辟支佛者中乘,菩萨为大乘,故以十、二十、百数为喻。</p><p style="line-height:1.5em">　　以有事缘,远至余国。譬过去世,应化度生,而现入灭,示现他方国土,广行佛事。</p><p style="line-height:1.5em">　　诸子饮他毒,譬无佛世,众生因邪师教,三毒炽盛。药发闷乱,宛转于地。众生以三毒造诸恶业,堕入六道轮回。</p><p style="line-height:1.5em">　　其父还来归家,譬出释宫出家修道示现成佛。诸子或失本心者,譬无善根,与三乘教不相应者;不失心者,譬尚能与三乘教机感相应者。</p><p style="line-height:1.5em">　　遥见父来皆欢喜者,佛虽出世,而众生为见思烦恼所障,不能亲近法身,故称遥见。然闻佛出世,亦皆欢喜。</p><p style="line-height:1.5em">　　依诸经方,求好药草。佛说十二部经,教修八万四千法门。色香美味,譬佛说戒定慧也。</p><p style="line-height:1.5em">　　不失心者,如法修行得益。失心者,不肯灭贪瞋痴,修戒定慧,佛为此辈,示现灭度也。</p><p style="line-height:1.5em">　　复至他国者,游化十方也,于此土示灭,于他方示现。是时诸子闻父背丧,乃感佛难遇,乃能如法修行。</p><p style="line-height:1.5em">　　其父闻子病痊愈,寻便来归,譬未来应化益物。</p><p style="line-height:1.5em">　　「诸善男子。于意云何。颇有人能说此良医虚妄罪不。不也世尊。佛言。我亦如是。成佛已来。无量无边百千万亿那由他阿僧祇劫。为众生故。以方便力言当灭度。亦无有能如法说我虚妄过者。」</p><p style="line-height:1.5em">　　以法合譬,用示佛无虚妄。</p><p style="line-height:1.5em">　　「尔时世尊欲重宣此义。而说偈言&nbsp;自我得佛来&nbsp;所经诸劫数&nbsp;无量百千万&nbsp;亿载阿僧祇&nbsp;常说法教化&nbsp;无数亿众生&nbsp;令入于佛道&nbsp;尔来无量劫&nbsp;为度众生故&nbsp;方便现涅槃&nbsp;而实不灭度&nbsp;常住此说法&nbsp;我常住于此&nbsp;以诸神通力&nbsp;令颠倒众生&nbsp;虽近而不见」</p><p style="line-height:1.5em">　　重颂长行,先示佛寿无量,无时不住世教化众生。然众生惑业深重,为惑业所障,佛虽常住于此,而众生不见法身。故曰我常住于此,以诸神通力,令颠倒众生,虽近而不见。</p><p style="line-height:1.5em">　　「众见我灭度&nbsp;广供养舍利&nbsp;咸皆怀恋慕&nbsp;而生渴仰心&nbsp;众生既信伏&nbsp;质直意柔软&nbsp;一心欲见佛&nbsp;不自惜身命&nbsp;时我及众僧&nbsp;俱出灵鹫山&nbsp;我时语众生&nbsp;常在此不灭&nbsp;以方便力故&nbsp;现有灭不灭&nbsp;余国有众生&nbsp;恭敬信乐者&nbsp;我复于彼中&nbsp;为说无上法&nbsp;汝等不闻此&nbsp;但谓我灭度&nbsp;我见诸众生&nbsp;没在于苦恼&nbsp;故不为现身&nbsp;令其生渴仰&nbsp;因其心恋慕&nbsp;乃出为说法&nbsp;神通力如是&nbsp;于阿僧祇劫&nbsp;常在灵鹫山&nbsp;及余诸住处&nbsp;众生见劫尽&nbsp;大火所烧时&nbsp;我此土安隐&nbsp;天人常充满&nbsp;园林诸堂阁&nbsp;种种宝庄严&nbsp;宝树多花?&nbsp;众生所游乐&nbsp;诸天击天鼓&nbsp;常作众伎乐&nbsp;雨曼陀罗花&nbsp;散佛及大众&nbsp;我净土不毁&nbsp;而众见烧尽&nbsp;忧怖诸苦恼&nbsp;如是悉充满」</p><p style="line-height:1.5em">　　众见佛灭度,感佛难遇,始信受佛语、依教奉行。故佛示现入涅槃,实是度生之方便。</p><p style="line-height:1.5em">　　众生既信伏,质直意柔软。众生既信佛教,伏除三毒,意不刚强,柔软易调,方求见佛闻法。</p><p style="line-height:1.5em">　　时我及众僧,俱出灵鹫山。是略说三宝俱出灵鹫山。佛成道以后,三宝不具,唯有佛宝。佛到鹿野苑为五比丘说四谛法,四谛法就是法宝,时五比丘听到四谛法都证了果位。四谛法有三转*轮,示转的时候,唯有憍陈如得道,劝转、证转五比丘皆得道,那时就有僧宝了。所以佛宝、法宝、僧宝在鹿野苑具足。</p><p style="line-height:1.5em">　　于阿僧祇劫,常在灵鹫山。诸佛是法界身,法界无界,一体常真,故曰佛常在灵鹫山。劫末火烧,皆众生业感幻现。于一真法界中,无如是事。故曰我此常寂光土,安隐不动。</p><p style="line-height:1.5em">　　天人常充满,谓园林宝树等,随众生善缘而现。</p><p style="line-height:1.5em">　　我净土不毁,净土是佛的报土,西方极乐世界是阿弥陀佛的报土,佛的净土不毁。净土是依报,若以正报来说,即是法身。法身、净土是不会被毁掉的。而众生虚妄见到佛的净土被烧掉了,所以产生诸忧怖苦恼,充满于世间。这是众生心所造的,不是佛的净土被烧掉。</p><p style="line-height:1.5em">　　「是诸罪众生&nbsp;以恶业因缘&nbsp;过阿僧祇劫&nbsp;不闻三宝名&nbsp;诸有修功德&nbsp;柔和质直者&nbsp;则皆见我身&nbsp;在此而说法&nbsp;或时为此众&nbsp;说佛寿无量&nbsp;久乃见佛者&nbsp;为说佛难值&nbsp;我智力如是&nbsp;慧光照无量&nbsp;寿命无数劫&nbsp;久修业所得&nbsp;汝等有智者&nbsp;勿于此生疑&nbsp;当断令永尽&nbsp;佛语实不虚&nbsp;如医善方便&nbsp;为治狂子故&nbsp;实在而言死&nbsp;无能说虚妄&nbsp;我亦为世父&nbsp;救诸苦患者&nbsp;为凡夫颠倒&nbsp;实在而言灭&nbsp;以常见我故&nbsp;而生憍恣心&nbsp;放逸着五欲&nbsp;堕于恶道中&nbsp;我常知众生&nbsp;行道不行道&nbsp;随所应可度&nbsp;为说种种法&nbsp;每自作是意&nbsp;以何令众生&nbsp;得入无上慧&nbsp;速成就佛身」</p><p style="line-height:1.5em">　　有修功德众生,则能见佛闻法。为此等众生,说佛寿无量,无有灭度。为薄德众生,说佛难值。</p><p style="line-height:1.5em">　　你们当中有智慧的人,不应听到佛的寿命无量就有疑惑,应常断诸疑惑心,因为佛所说的话实在不虚。</p><p style="line-height:1.5em">　　余偈易明,不作赘释。</p><p style="line-height:1.5em">　　分别功德品第十七</p><p style="line-height:1.5em">　　此品明闻〈寿量品〉,分别持经人得益,故名〈分别功德品〉。文中分别闻经得益功德,有得无生法忍,有得闻持陀罗尼,有得乐说无碍辩,有得无量旋陀罗尼,有得转不退*轮,有得转清净*轮,有得八生成菩提,乃至一生成菩提者。</p><p style="line-height:1.5em">　　智者大师依圆教判位,圆教菩萨于初住始得无生忍,历住行向地等觉,破四十一品无明,转身成佛。兹介绍于后:&nbsp;得无生忍,入十住位。得闻持陀罗尼,入十行位。得乐说辩才,入十回向位。得无量旋陀罗尼,入初地。得不退,入二地。得清净,入三地。八生成无上菩提,在四地。七生在五地,六生在六地,五生在七地,四生在八地,三生在九地,二生在十地,一生在等觉。</p><p style="line-height:1.5em">　　余家有判,得无生忍入初地,得闻持入二地,得乐说入三地,得旋陀罗尼入四地,得不退入五地,得清净入六地……智者大师谓为乃以别教判。因别教菩萨,登初地即得无生忍。今于此提出,俾供参考。</p><p style="line-height:1.5em">　　「尔时大会闻佛说寿命劫数长远如是无量无边阿僧祇众生得大饶益。于时世尊。告弥勒菩萨摩诃萨。阿逸多。我说是如来寿命长远时。六百八十万亿那由他恒河沙众生。得无生法忍。复有千倍菩萨摩诃萨。得闻持陀罗尼门。复有一世界微尘数菩萨摩诃萨。得乐说无碍辩才。复有一世界微尘数菩萨摩诃萨。得百千万亿无量旋陀罗尼。复有三千大千世界微尘数菩萨摩诃萨。能转不退*轮。复有二千中国土微尘数菩萨摩诃萨。能转清净*轮。复有小千国土微尘数菩萨摩诃萨。八生当得阿耨多罗三藐三菩提。复有四四天下微尘数菩萨摩诃萨。四生当得阿耨多罗三藐三菩提。复有三四天下微尘数菩萨摩诃萨。三生当得阿耨多罗三藐三菩提。复有二四天下微尘数菩萨摩诃萨。二生当得阿耨多罗三藐三菩提。复有一四天下微尘数菩萨摩诃萨。一生当得阿耨多罗三藐三菩提。」</p><p style="line-height:1.5em">　　得无生法忍,初证实相。得闻持者,是实方便智,能生巧用。得乐说辩,能起化他功德。得旋陀罗尼,于实相法出没无碍。转不退轮,始登不退。转清净轮,已得清净。其余增道损生,悉如前释,即所谓八生成道,乃至一生成道。</p><p style="line-height:1.5em">　　「复有八世界微尘数众生。皆发阿耨多罗三藐三菩提心。」</p><p style="line-height:1.5em">　　复有八世界微尘数众生,发菩提心。</p><p style="line-height:1.5em">　　「佛说是诸菩萨摩诃萨得大法利时。于虚空中。雨曼陀罗华摩诃曼陀罗华。以散无量百千万亿众宝树下师子座上诸佛。并散七宝塔中师子座上释迦牟尼佛及久灭度多宝如来。亦散一切诸大菩萨及四部众。又雨细末栴檀沈水香等。于虚空中。天鼓自鸣妙声深远。又雨千种天衣。垂诸璎珞真珠璎珞摩尼珠璎珞如意珠璎珞。遍于九方众宝香炉烧无价香。自然周至供养大会。一一佛上。有诸菩萨执持幡盖。次第而上至于梵天。是诸菩萨以妙音声歌无量颂赞叹诸佛。」</p><p style="line-height:1.5em">　　佛说〈如来寿量品〉诸菩萨闻法得益时,天雨妙花,散诸佛菩萨及四部众。又雨诸种香,末香檀香等。又雨天衣珍宝等。诸菩萨歌颂赞佛。</p><p style="line-height:1.5em">　　「尔时弥勒菩萨从座而起。偏袒右肩合掌向佛。而说偈言&nbsp;佛说希有法&nbsp;昔所未曾闻&nbsp;世尊有大力&nbsp;寿命不可量&nbsp;无数诸佛子&nbsp;闻世尊分别&nbsp;说得法利者&nbsp;欢喜充遍身&nbsp;或住不退地&nbsp;或得陀罗尼&nbsp;或无碍乐说&nbsp;万亿旋总持&nbsp;或有大千界&nbsp;微尘数菩萨&nbsp;各各皆能转&nbsp;不退之*轮&nbsp;复有中千界&nbsp;微尘数菩萨&nbsp;各各皆能转&nbsp;清净之*轮&nbsp;复有小千界&nbsp;微尘数菩萨&nbsp;余各八生在&nbsp;当得成佛道&nbsp;复有四三二&nbsp;如此四天下&nbsp;微尘诸菩萨&nbsp;随数生成佛&nbsp;或一四天下&nbsp;微尘数菩萨&nbsp;余有一生在&nbsp;当成一切智&nbsp;如是等众生&nbsp;闻佛寿长远&nbsp;得无量无漏&nbsp;清净之果报&nbsp;复有八世界&nbsp;微尘数众生&nbsp;闻佛说寿命&nbsp;皆发无上心」</p><p style="line-height:1.5em">　　尔时弥勒菩萨起立,以偈赞佛。先赞佛希有,寿命无量。继赞诸菩萨闻法得益。文义明显易解。</p><p style="line-height:1.5em">　　「世尊说无量&nbsp;不可思议法&nbsp;多有所饶益&nbsp;如虚空无边&nbsp;雨天曼陀罗&nbsp;摩诃曼陀罗&nbsp;释梵如恒沙&nbsp;无数佛土来&nbsp;雨栴檀沈水&nbsp;缤纷而乱坠&nbsp;如鸟飞空下&nbsp;供散于诸佛&nbsp;天鼓虚空中&nbsp;自然出妙声&nbsp;天衣千万种&nbsp;旋转而来下&nbsp;众宝妙香炉&nbsp;烧无价之香&nbsp;自然悉周遍&nbsp;供养诸世尊&nbsp;其大菩萨众&nbsp;执七宝幡盖&nbsp;高妙万亿种&nbsp;次第至梵天&nbsp;一一诸佛前&nbsp;宝幢悬胜幡&nbsp;亦以千万偈&nbsp;歌咏诸如来&nbsp;如是种种事&nbsp;昔所未曾有&nbsp;闻佛寿无量&nbsp;一切皆欢喜&nbsp;佛名闻十方&nbsp;广饶益众生&nbsp;一切具善根&nbsp;以助无上心」</p><p style="line-height:1.5em">　　以上偈颂,观文自解。</p><p style="line-height:1.5em">　　「尔时佛告弥勒菩萨摩诃萨。阿逸多。其有众生。闻佛寿命长远如是。乃至能生一念信解。所得功德无有限量。若有善男子善女人。为阿耨多罗三藐三菩提故。于八十万亿那由他劫。行五波罗蜜。檀波罗蜜。尸罗波罗蜜。羼提波罗蜜。毗梨耶波罗蜜。禅波罗蜜。除般若波罗蜜。以是功德比前功德。百分千分百千万亿分不及其一。乃至算数譬喻所不能知。若善男子善女人。有如是功德。于阿耨多罗三藐三菩提退者。无有是处。」</p><p style="line-height:1.5em">　　佛告弥勒菩萨。阿逸多乃弥勒菩萨之名。假使有众生听说佛的寿命长远无量,而能生一念信解,所得功德,无有限量。</p><p style="line-height:1.5em">　　行五波罗蜜,除般若波罗蜜。以般若故,其余五度方名波罗蜜,若无般若,五度只名布施、持戒、忍辱、精进、禅定,不名波罗蜜。以无般若功德,五度只得人天果报故。</p><p style="line-height:1.5em">　　般若波罗蜜与《法华经》,同论诸法实相。般若从因上明诸法实相,《法华经》从果上明诸法实相,故说一切众生悉当成佛。是以有人说般若与《法华》,一义异名而已。</p><p style="line-height:1.5em">　　般若言色即空,空即色。色即空便是诸法实相,空即色便是实相诸法,同一真如法性。即所谓真如随缘成万法,空即色也;万法无性是真如,色即空也。真如随缘成万法,是佛报化二身;万法无性是真如,乃佛法身。般若者功在始觉,佛即究竟觉,亦即本觉。以始觉合本觉,乃名究竟觉也。故诸度中,般若最胜。</p><p style="line-height:1.5em">　　于八十万亿那由他劫,行五波罗蜜,此是人天福报,不得无上菩提。檀波罗蜜为布施波罗蜜,尸罗波罗蜜为持戒波罗蜜,羼提波罗蜜为忍辱波罗蜜,毗梨耶波罗蜜为精进波罗蜜,禅波罗蜜为禅定波罗蜜。以如是功德,与闻佛寿命长远一念信解之功德相较,百分千分百千万亿分不及其一,乃至算数譬喻所不能知。若善男子善女人有如是功德,于无上菩提退转者,无有是处。</p><p style="line-height:1.5em">　　「尔时世尊欲重宣此义。而说偈言&nbsp;若人求佛慧&nbsp;于八十万亿&nbsp;那由他劫数&nbsp;行五波罗蜜&nbsp;于是诸劫中&nbsp;布施供养佛&nbsp;及缘觉弟子&nbsp;并诸菩萨众&nbsp;珍异之饮食&nbsp;上服与卧具&nbsp;栴檀立精舍&nbsp;以园林庄严&nbsp;如是等布施&nbsp;种种皆微妙&nbsp;尽此诸劫数&nbsp;以回向佛道&nbsp;若复持禁戒&nbsp;清净无缺漏&nbsp;求于无上道&nbsp;诸佛之所叹&nbsp;若复行忍辱&nbsp;住于调柔地&nbsp;设众恶来加&nbsp;其心不倾动&nbsp;诸有得法者&nbsp;怀于增上慢&nbsp;为此所轻恼&nbsp;如是亦能忍&nbsp;若复勤精进&nbsp;志念常坚固&nbsp;于无量亿劫&nbsp;一心不懈息&nbsp;又于无数劫&nbsp;住于空闲处&nbsp;若坐若经行&nbsp;除睡常摄心&nbsp;以是因缘故&nbsp;能生诸禅定&nbsp;八十亿万劫&nbsp;安住心不乱&nbsp;持此一心福&nbsp;愿求无上道&nbsp;我得一切智&nbsp;尽诸禅定际&nbsp;是人于百千&nbsp;万亿劫数中&nbsp;行此诸功德&nbsp;如上之所说&nbsp;有善男女等&nbsp;闻我说寿命&nbsp;乃至一念信&nbsp;其福过于彼&nbsp;若人悉无有&nbsp;一切诸疑悔&nbsp;深心须臾信&nbsp;其福为如此」</p><p style="line-height:1.5em">　　假使有人求无上佛慧,无上佛慧即阿耨多罗三藐三菩提。于八十万亿那由他劫数勤行五波罗蜜,其功德不如闻〈如来寿量品〉,一念生信解者。</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 