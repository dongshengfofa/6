<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,智谕法师：妙法莲华经讲记 卷四' />
<link href='../css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>智谕法师：妙法莲华经讲记 卷四</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　卷四</p><p style="line-height:1.5em">　　五百弟子受记品第八</p><p style="line-height:1.5em">　　授学无学人记品第九</p><p style="line-height:1.5em">　　法师品第十</p><p style="line-height:1.5em">　　见宝塔品第十一</p><p style="line-height:1.5em">　　提婆达多品第十二</p><p style="line-height:1.5em">　　劝持品第十三</p><p style="line-height:1.5em">　　五百弟子受记品第八</p><p style="line-height:1.5em">　　此品实是与千二百比丘记,所以用五百弟子受记为品名者,以五百弟子同一名号故。</p><p style="line-height:1.5em">　　「尔时富楼那弥多罗尼子。从佛闻是智慧方便随宜说法。又闻授诸大弟子阿耨多罗三藐三菩提记。复闻宿世因缘之事。复闻诸佛有大自在神通之力。得未曾有心净踊跃。即从座起到于佛前。头面礼足&#61468;住一面。瞻仰尊颜目不暂舍。而作是念。世尊甚奇特。所为希有。随顺世间若干种性。以方便知见而为说法。拔出众生处处贪着。我等于佛功德言不能宣。唯佛世尊。能知我等深心本愿。」</p><p style="line-height:1.5em">　　富楼那闻佛言,昔说声闻乘法,是智慧方便随宜所说,因念自己亦当得阿耨多罗三藐三菩提记。故自作念,唯佛世尊,知我等深心本愿。</p><p style="line-height:1.5em">　　「尔时佛告诸比丘。汝等见是富楼那弥多罗尼子不。我常称其于说法人中最为第一。亦常叹其种种功德。精勤护持助宣我法。能于四众示教利喜。具足解释佛之正法。而大饶益同梵行者。自舍如来无能尽其言论之辩。汝等勿谓富楼那但能护持助宣我法。亦于过去九十亿诸佛所。护持助宣佛之正法。于彼说法人中亦最第一。又于诸佛所说空法。明了通达。得四无碍智。常能审谛清净说法。无有疑惑。具足菩萨神通之力。随其寿命常修梵行。彼佛世人。咸皆谓之实是声闻。而富楼那以斯方便。饶益无量百千众生。又化无量阿僧祇人。令立阿耨多罗三藐三菩提。为净佛土故。常作佛事教化众生。诸比丘。富楼那亦于七佛说法人中而得第一。今于我所说法人中亦为第一。于贤劫中当来诸佛说法人中亦复第一。而皆护持助宣佛法。亦于未来护持助宣无量无边诸佛之法。教化饶益无量众生。令立阿耨多罗三藐三菩提。为净佛土故。常勤精进教化众生。」</p><p style="line-height:1.5em">　　世尊先叹后记。富楼那于声闻人中,说法第一。助宣我法者,释佛正法也。除佛以外,无能尽其言论之辩者,极其称叹也。</p><p style="line-height:1.5em">　　亦于九十亿诸佛所,护宣正法,借昔叹今也。诸佛所说空法者,即诸佛所说无生法。诸法无生,幻有非实,是真空义。</p><p style="line-height:1.5em">　　四无碍智,于心曰智,于口曰辩,诸菩萨说法无碍。一、法无碍,二、义无碍,三、词无碍,四、乐说无碍。</p><p style="line-height:1.5em">　　清净说法,离诸我见,不取着于相。</p><p style="line-height:1.5em">　　彼佛世人者,彼九十亿诸佛世人,咸谓富楼那实是声闻圣者。其实富楼那乃以此方便,清净说法,不违佛之意旨。</p><p style="line-height:1.5em">　　饶益无量百千众生下,叹其化他德。净佛土者,化诸众生不造恶业,令佛土中无有恶道。</p><p style="line-height:1.5em">　　七佛者,毗婆尸佛、尸弃佛、毗舍孚佛、拘留孙佛、拘那含牟尼佛、迦叶佛、释迦牟尼佛。</p><p style="line-height:1.5em">　　「渐渐具足菩萨之道。过无量阿僧祇劫。当于此土得阿耨多罗三藐三菩提。号曰法明如来应供正遍知明行足善逝世间解无上士调御丈夫天人师佛世尊。其佛以恒河沙等三千大千世界为一佛土。七宝为地。地平如掌。无有山陵溪涧沟壑。七宝台观充满其中。诸天宫殿近处虚空。人天交接两得相见。无诸恶道亦无女人。一切众生皆以化生。无有淫欲得大神通。身出光明飞行自在。志念坚固精进智慧。普皆金色三十二相。而自庄严。其国众生常以二食。一者法喜食。二者禅悦食。有无量阿僧祇千万亿那由他诸菩萨众。得大神通四无碍智。善能教化众生之类。其声闻众。算数校计所不能知。皆得具足六通三明及八解脱。其佛国土。有如是等无量功德庄严成就。劫名宝明。国名善净。其佛寿命。无量阿僧祇劫。法住甚久。佛灭度后。起七宝塔遍满其国。」</p><p style="line-height:1.5em">　　授富楼那记,富楼那当来得佛号曰法明,十号具足。佛土广大,以恒河沙等三千大千世界为一佛土。国土庄严,如经中所说。不如娑婆人天隔绝,彼土人天交接两得相见。彼国众生,普皆金色三十二相。其国众生,以法喜、禅悦为食。法喜食者,从佛闻法,内自欢喜,名法喜食。禅悦食者,定慧能资养法身,名为食,如说修行,内起禅悦,名禅悦食。</p><p style="line-height:1.5em">　　彼劫名宝明,国名善净,佛寿无量阿僧祇劫,法住甚久。佛灭后起七宝塔,遍满其国。</p><p style="line-height:1.5em">　　「尔时世尊欲重宣此义。而说偈言&nbsp;诸比丘谛听&nbsp;佛子所行道&nbsp;善学方便故&nbsp;不可得思议&nbsp;知众乐小法&nbsp;而畏于大智&nbsp;是故诸菩萨&nbsp;作声闻缘觉&nbsp;以无数方便&nbsp;化诸众生类&nbsp;自说是声闻&nbsp;去佛道甚远&nbsp;度脱无量众&nbsp;皆悉得成就&nbsp;虽小欲懈怠&nbsp;渐当令作佛&nbsp;内秘菩萨行&nbsp;外现是声闻&nbsp;少欲厌生死&nbsp;实自净佛土&nbsp;示众有三毒&nbsp;又现邪见相&nbsp;我弟子如是&nbsp;方便度众生&nbsp;若我具足说&nbsp;种种现化事&nbsp;众生闻是者&nbsp;心则怀疑惑」</p><p style="line-height:1.5em">　　佛子所行道。佛子者,菩萨别称。为度乐小法众生故,菩萨示现作声闻缘觉。声闻缘觉,实是菩萨,只是不自知耳。</p><p style="line-height:1.5em">　　以无数方便下,言诸菩萨,内秘大乘,示行小法。其原因,以声闻人皆当作佛,皆是菩萨故。</p><p style="line-height:1.5em">　　实自净佛土,是菩萨行。净佛土者,化众生也。</p><p style="line-height:1.5em">　　「今此富楼那&nbsp;于昔千亿佛&nbsp;勤修所行道&nbsp;宣护诸佛法&nbsp;为求无上慧&nbsp;而于诸佛所&nbsp;现居弟子上&nbsp;多闻有智慧&nbsp;所说无所畏&nbsp;能令众欢喜&nbsp;未曾有疲惓&nbsp;而以助佛事&nbsp;已度大神通&nbsp;具四无碍智&nbsp;知诸根利钝&nbsp;常说清净法&nbsp;演畅如是义&nbsp;教诸千亿众&nbsp;令住大乘法&nbsp;而自净佛土&nbsp;未来亦供养&nbsp;无量无数佛&nbsp;护助宣正法&nbsp;亦自净佛土&nbsp;常以诸方便&nbsp;说法无所畏&nbsp;度不可计众&nbsp;成就一切智&nbsp;供养诸如来&nbsp;护持法宝藏」</p><p style="line-height:1.5em">　　今此富楼那,为求佛无上慧,现居声闻弟子之位。而实教诸千亿众生,住于大乘佛法。</p><p style="line-height:1.5em">　　「其后得成佛&nbsp;号名曰法明&nbsp;其国名善净&nbsp;七宝所合成&nbsp;劫名为宝明&nbsp;菩萨众甚多&nbsp;其数无量亿&nbsp;皆度大神通&nbsp;威德力具足&nbsp;充满其国土&nbsp;声闻亦无数&nbsp;三明八解脱&nbsp;得四无碍智&nbsp;以是等为僧&nbsp;其国诸众生&nbsp;淫欲皆已断&nbsp;纯一变化生&nbsp;具相庄严身&nbsp;法喜禅悦食&nbsp;更无余食想&nbsp;无有诸女人&nbsp;亦无诸恶道&nbsp;富楼那比丘&nbsp;功德悉成满&nbsp;当得斯净土&nbsp;贤圣众甚多&nbsp;如是无量事&nbsp;我今但略说」</p><p style="line-height:1.5em">　　授记富楼那作佛,悉如长行所释。</p><p style="line-height:1.5em">　　「尔时千二百阿罗汉心自在者作是念。我等欢喜得未曾有。若世尊各见授记如余大弟子者。不亦快乎。佛知此等心之所念。告摩诃迦叶。是千二百阿罗汉。我今当现前次第与授阿耨多罗三藐三菩萨记。于此众中。我大弟子憍陈如比丘。当供养六万二千亿佛。然后得成为佛。号曰普明如来应供正遍知明行足善逝世间解无上士调御丈夫天人师佛世尊。」</p><p style="line-height:1.5em">　　于千二百人中,先与憍陈如授记。憍陈如于佛成道后,弟子众中得解脱者,第一人也。</p><p style="line-height:1.5em">　　「其五百阿罗汉。优楼频螺迦叶。伽耶迦叶。那提迦叶。迦留陀夷。优陀夷。阿楼驮。离婆多。劫宾那。薄拘罗。周陀莎伽陀等。皆当得阿耨多罗三藐三菩提。尽同一号。名曰普明。」</p><p style="line-height:1.5em">　　次与五百弟子授记,与五百授记者,即与千二百授记也。</p><p style="line-height:1.5em">　　「尔时世尊。欲重宣此义。而说偈言&nbsp;憍陈如比丘&nbsp;当见无量佛&nbsp;过阿僧祇劫&nbsp;乃成等正觉&nbsp;常放大光明&nbsp;具足诸神通&nbsp;名闻遍十方&nbsp;一切之所敬&nbsp;常说无上道&nbsp;故号为普明&nbsp;其国土清净&nbsp;菩萨皆勇猛&nbsp;咸升妙楼阁&nbsp;游诸十方国&nbsp;以无上供具&nbsp;奉献于诸佛&nbsp;作是供养已&nbsp;心怀大欢喜&nbsp;须臾还本国&nbsp;有如是神力&nbsp;佛寿六万劫&nbsp;正法住倍寿&nbsp;像法复倍是&nbsp;法灭天人忧&nbsp;其五百比丘&nbsp;次第当作佛&nbsp;同号曰普明&nbsp;转次而授记&nbsp;我灭度之后&nbsp;某甲当作佛&nbsp;其所化世间&nbsp;亦如我今日&nbsp;国土之严净&nbsp;及诸神通力&nbsp;菩萨声闻众&nbsp;正法及像法&nbsp;寿命劫多少&nbsp;皆如上所说&nbsp;迦叶汝已知&nbsp;五百自在者&nbsp;余诸声闻众&nbsp;亦当复如是&nbsp;其不在此会&nbsp;汝当为宣说」</p><p style="line-height:1.5em">　　偈颂与长行略有不同,长行未出佛寿,偈颂说明佛寿,及正法、像法住世时间。</p><p style="line-height:1.5em">　　「尔时五百阿罗汉。于佛前得受记已欢喜踊跃。即从座起到于佛前。头面礼足悔过自责。世尊。我等常作是念。自谓已得究竟灭度。今乃知之如无智者。所以者何。我等应得如来智慧。而便自以小智为足。世尊。譬如有人至亲友家醉酒而卧。是时亲友官事当行。以无价宝珠系其衣里与之而去。其人醉卧都不觉知。起已游行到于他国。为衣食故。勤力求索甚大艰难。若少有所得便以为足。于后亲友会遇见之。而作是言。咄哉丈夫。何为衣食乃至如是。我昔欲令汝得安乐五欲自恣。于某年日月。以无价宝珠系汝衣里。今故现在。而汝不知。勤苦忧恼以求自活。甚为痴也。汝今可以此宝贸易所须。常可如意无所乏短。」</p><p style="line-height:1.5em">　　未闻《法华》前,声闻人不知自当作佛,闻《法华》后,始知自当作佛。故五百弟子,自申庆悦,并说衣底珠喻。</p><p style="line-height:1.5em">　　「佛亦如是。为菩萨时教化我等。令发一切智心。而寻废忘不知不觉。既得阿罗汉道。自谓灭度。资生艰难得少为足。一切智愿犹在不失。今者世尊觉悟我等。作如是言。诸比丘。汝等所得非究竟灭。我久令汝等种佛善根。以方便故示涅槃相。而汝谓为实得灭度。世尊。我今乃知实是菩萨。得受阿耨多罗三藐三菩提记。以是因缘甚大欢喜得未曾有。」</p><p style="line-height:1.5em">　　此是以法合譬。佛本来教化我等,令发无上菩提心。但我等废忘不知不觉,取阿罗汉道得少为足。而求一切智(佛一切智)之愿,犹在不失。今者世尊觉悟我等,今乃知,实是菩萨,得无上菩提记。</p><p style="line-height:1.5em">　　「尔时阿若憍陈如等。欲重宣此义。而说偈言&nbsp;我等闻无上&nbsp;安隐授记声&nbsp;欢喜未曾有&nbsp;礼无量智佛」</p><p style="line-height:1.5em">　　偈中自申庆悦,先行赞佛。</p><p style="line-height:1.5em">　　「今于世尊前&nbsp;自悔诸过咎&nbsp;于无量佛宝&nbsp;得少涅槃分&nbsp;如无智愚人&nbsp;便自以为足&nbsp;譬如贫穷人&nbsp;往至亲友家&nbsp;其家甚大富&nbsp;具设诸肴?&nbsp;以无价宝珠&nbsp;系着内衣里&nbsp;默与而舍去&nbsp;时卧不觉知&nbsp;是人既已起&nbsp;游行诣他国&nbsp;求衣食自济&nbsp;资生甚艰难&nbsp;得少便为足&nbsp;更不愿好者&nbsp;不觉内衣里&nbsp;有无价宝珠&nbsp;与珠之亲友&nbsp;后见此贫人&nbsp;苦切责之已&nbsp;示以所系珠&nbsp;贫人见此珠&nbsp;其心大欢喜&nbsp;富有诸财物&nbsp;五欲而自恣」</p><p style="line-height:1.5em">　　先自悔得少为足之过咎,继举衣底珠喻。</p><p style="line-height:1.5em">　　「我等亦如是&nbsp;世尊于长夜&nbsp;常愍见教化&nbsp;令种无上愿&nbsp;我等无智故&nbsp;不觉亦不知&nbsp;得少涅槃分&nbsp;自足不求余&nbsp;今佛觉悟我&nbsp;言非实灭度&nbsp;得佛无上慧&nbsp;尔乃为真灭&nbsp;我今从佛闻&nbsp;授记庄严事&nbsp;及转次受决&nbsp;身心遍欢喜」</p><p style="line-height:1.5em">　　自申得记欢喜。</p><p style="line-height:1.5em">　　授学无学人记品第九</p><p style="line-height:1.5em">　　研真断惑,于理进求,名为有学。真穷惑尽,于理息诸进求,名为无学。</p><p style="line-height:1.5em">　　有学无学,有大小乘之别。今经授学无学记者,意在小乘。小乘有学,位在三果四向,此时已发真无漏慧,故名学人。三果者,初果二果三果。四向者,初果向、二果向、三果向、四果向。四果阿罗汉,自以为穷理极见,无复上求,名为无学。</p><p style="line-height:1.5em">　　于大乘中,又有因中说,与果中说之别。于因中说:初地至七地,分证中道慧,但尚属有功用道,名为有学;八地以上无功用道,名为无学。于果中说:初地以上,等觉以还,皆名有学;唯佛一人,名为无学。</p><p style="line-height:1.5em">　　「尔时阿难。罗睺罗。而作是念。我等每自思惟。设得受记不亦快乎。即从座起到于佛前头面礼足。俱白佛言。世尊。我等于此亦应有分。唯有如来我等所归。又我等为一切世间天人阿修罗所见知识。阿难常为侍者护持法藏。罗睺罗是佛之子。若佛见授阿耨多罗三藐三菩提记者。我愿既满众望亦足。尔时学无学声闻弟子二千人。皆从座起偏袒右肩到于佛前。一心合掌瞻仰世尊。如阿难罗睺罗所愿。住立一面。」</p><p style="line-height:1.5em">　　阿难持佛法藏,在道缘胜。罗睺罗是佛之子,在俗缘胜。若二人不得记者,余众当亦无望,故二人是众望所归。故学无学二千人,与彼二人同所愿也。</p><p style="line-height:1.5em">　　「尔时佛告阿难。汝于来世当得作佛。号山海慧自在通王如来应供正遍知明行足善逝世间解无上士调御丈夫天人师佛世尊。当供养六十二亿诸佛护持法藏。然后得阿耨多罗三藐三菩提。教化二十千万亿恒河沙诸菩萨等。令成阿耨多罗三藐三菩提。国名常立胜幡。其土清净琉璃为地。劫名妙音遍满。其佛寿命。无量千万亿阿僧祇劫。若人于千万亿无量阿僧祇劫中。算数校计不能得知。正法住世倍于寿命。像法住世复倍正法。阿难。是山海慧自在通王佛。为十方无量千万亿恒河沙等诸佛如来。所共赞叹称其功德。」</p><p style="line-height:1.5em">　　授阿难记。</p><p style="line-height:1.5em">　　「尔时世尊。欲重宣此义。而说偈言&nbsp;我今僧中说&nbsp;阿难持法者&nbsp;当供养诸佛&nbsp;然后成正觉&nbsp;号曰山海慧&nbsp;自在通王佛&nbsp;其国土清净&nbsp;名常立胜幡&nbsp;教化诸菩萨&nbsp;其数如恒沙&nbsp;佛有大威德&nbsp;名闻满十方&nbsp;寿命无有量&nbsp;以愍众生故&nbsp;正法倍寿命&nbsp;像法复倍是&nbsp;如恒河沙等&nbsp;无数诸众生&nbsp;于此佛法中&nbsp;种佛道因缘」</p><p style="line-height:1.5em">　　偈颂如长行,不另解释。</p><p style="line-height:1.5em">　　「尔时会中新发意菩萨八千人。咸作是念。我等尚不闻诸大菩萨得如是记。有何因缘。而诸声闻得如是决。尔时世尊。知诸菩萨心之所念。而告之曰。诸善男子。我与阿难等。于空王佛所。同时发阿耨多罗三藐三菩提心。阿难常乐多闻。我常勤精进。是故我已得成阿耨多罗三藐三菩提。而阿难护持我法。亦护将来诸佛法藏。教化成就诸菩萨众。其本愿如是。故获斯记。」</p><p style="line-height:1.5em">　　会中新发意菩萨八千人,闻阿难得记殊胜,心怀疑惑。佛说明阿难早发大心,护持诸佛法藏,因缘殊胜之原因。</p><p style="line-height:1.5em">　　「阿难面于佛前。自闻授记及国土庄严。所愿具足。心大欢喜得未曾有。即时忆念过去无量千万亿诸佛法藏。通达无碍如今所闻。亦识本愿。」</p><p style="line-height:1.5em">　　阿难以受记因缘,顿忆过去诸佛法藏,及识本愿。</p><p style="line-height:1.5em">　　「尔时阿难。而说偈言&nbsp;世尊甚希有&nbsp;令我念过去&nbsp;无量诸佛法&nbsp;如今日所闻&nbsp;我今无复疑&nbsp;安住于佛道&nbsp;方便为侍者&nbsp;护持诸佛法」</p><p style="line-height:1.5em">　　阿难以偈赞佛自庆。</p><p style="line-height:1.5em">　　「尔时佛告罗睺罗。汝于来世当得作佛。号蹈七宝华如来应供正遍知明行足善逝世间解无上士调御丈夫天人师佛世尊。当供养十世界微尘等数诸佛如来。常为诸佛而作长子。犹如今也。是蹈七宝华佛。国土庄严。寿命劫数。所化弟子。正法像法。亦如山海慧自在通王如来无异。亦为此佛而作长子。过是已后当得阿耨多罗三藐三菩提。尔时世尊。欲重宣此义。而说偈言&nbsp;我为太子时&nbsp;罗睺为长子&nbsp;我今成佛道&nbsp;受法为法子&nbsp;于未来世中&nbsp;见无量亿佛&nbsp;皆为其长子&nbsp;一心求佛道&nbsp;罗睺罗密行&nbsp;唯我能知之&nbsp;现为我长子&nbsp;以示诸众生&nbsp;无量亿千万&nbsp;功德不可数&nbsp;安住于佛法&nbsp;以求无上道」</p><p style="line-height:1.5em">　　罗睺罗为诸佛而作长子,亦为山海慧自在通王佛而作长子,故亦得记殊胜。</p><p style="line-height:1.5em">　　「尔时世尊。见学无学二千人其意柔软寂然清净一心观佛。佛告阿难。汝见是学无学二千人不。唯然已见。阿难。是诸人等。当供养五十世界微尘数诸佛如来。恭敬尊重护持法藏。末后同时。于十方国各得成佛。皆同一号。名曰宝相如来应供正遍知明行足善逝世间解无上士调御丈夫天人师佛世尊。寿命一劫。国土庄严。声闻菩萨。正法像法。皆悉同等。尔时世尊。欲重宣此义。而说偈言&nbsp;是二千声闻&nbsp;今于我前住&nbsp;悉皆与授记&nbsp;未来当成佛&nbsp;所供养诸佛&nbsp;如上说尘数&nbsp;护持其法藏&nbsp;后当成正觉&nbsp;各于十方国&nbsp;悉同一名号&nbsp;俱时坐道场&nbsp;以证无上慧&nbsp;皆名为宝相&nbsp;国土及弟子&nbsp;正法与像法&nbsp;悉等无有异&nbsp;咸以诸神通&nbsp;度十方众生&nbsp;名闻普周遍&nbsp;渐入于涅槃&nbsp;尔时学无学二千人。闻佛授记欢喜踊跃。而说偈言&nbsp;世尊慧灯明&nbsp;我闻授记音&nbsp;心欢喜充满&nbsp;如甘露见灌」</p><p style="line-height:1.5em">　　最后与学无学二千人授记。</p><p style="line-height:1.5em">　　法师品第十</p><p style="line-height:1.5em">　　能敬信弘宣此经者为法师,法师者既能自熏,复能化他。依经文法师有五种,即一、受持,二、读,三、诵,四、解说、五、书写。或开受、持为二,明六种。</p><p style="line-height:1.5em">　　能信能入为受,念力不失曰持;若文默识曰读;忆唱不忘曰诵,诵即背诵之意也;为人宣说为解说;传经释文曰书写。综观其义,法师者不外自行化他。自行者自利,化他者利人。故法师者承佛教法,利济人天。</p><p style="line-height:1.5em">　　「尔时世尊。因药王菩萨。告八万大士。药王。汝见是大众中无量诸天龙王夜叉干闼婆阿修罗迦楼罗紧那罗摩睺罗伽人与非人。及比丘比丘尼。优婆塞优婆夷。求声闻者。求辟支佛者。求佛道者。如是等类咸于佛前。闻妙法华经一偈一句。乃至一念随喜者。我皆与授记。当得阿耨多罗三藐三菩提。」</p><p style="line-height:1.5em">　　佛欲以《妙法华经》,凭寄药王菩萨使其领受,告八万菩萨流通之,故曰因药王菩萨。此以根未熟菩萨,付嘱根熟菩萨。</p><p style="line-height:1.5em">　　闻一偈一句,表示闻《法华》最少部分。乃至一念随喜,表示最少时间起随喜心。此辈皆当成就佛道。</p><p style="line-height:1.5em">　　「佛告药王。又如来灭度之后。若有人闻妙法华经乃至一偈一句一念随喜者。我亦与授阿耨多罗三藐三菩提记。」</p><p style="line-height:1.5em">　　不但佛世如此,纵然佛灭后,若人闻此经一偈一句,一念随喜者,亦当成就佛道。</p><p style="line-height:1.5em">　　「若复有人。受持读诵解说书写妙法华经乃至一偈。于此经卷敬视如佛。种种供养华香璎珞末香涂香烧香缯盖幢幡衣服伎乐。乃至合掌恭敬。药王当知。是诸人等。已曾供养十万亿佛。于诸佛所成就大愿。愍众生故生此人间。药王。若有人问何等众生于未来世当得作佛。应示是诸人等于未来世必得作佛。」</p><p style="line-height:1.5em">　　若复有人受持读诵解说书写《法华经》,乃至一偈,并供养此《法华经》,当知是诸人等,已曾供养十万亿佛,深植善根,舍于净土,生此人间。</p><p style="line-height:1.5em">　　若有人问,何等众生当得作佛?应示是诸受持读诵解说书写《法华经》者,当来必得作佛。</p><p style="line-height:1.5em">　　「何以故。若善男子善女人。于法华经乃至一句。受持读诵解说书写。种种供养经卷。华香璎珞末香涂香烧香缯盖幢幡衣服伎乐。合掌恭敬。是人一切世间所应瞻奉。应以如来供养而供养之。当知此人是大菩萨。成就阿耨多罗三藐三菩提。哀愍众生愿生此间。广演分别妙法华经。何况尽能受持种种供养者。」</p><p style="line-height:1.5em">　　若人于《法华经》乃至一句,受持读诵解说书写供养,一切六道世间,皆应瞻奉供养。当知此人是大菩萨,为愍众生故,来生此间。何况于全部经卷,尽能受持读诵解说书写供养者?</p><p style="line-height:1.5em">　　「药王当知。是人自舍清净业报。于我灭度后。愍众生故。生于恶世广演此经。若是善男子善女人。我灭度后。能窃为一人说法华经乃至一句。当知是人。则如来使如来所遣行如来事。何况于大众中广为人说。」</p><p style="line-height:1.5em">　　此人舍于清净报土,愍众生故,生于恶世,广演此经。</p><p style="line-height:1.5em">　　窃为一人说《法华经》者,此人少闻少解,未可处众广说,只堪窃为一人说《法华经》。</p><p style="line-height:1.5em">　　《法华经》是实相法,是如如之理。佛以如如智,说于如如理。今行人秉如如教,宣说如如理,即是如来所使。今行人依如如教,行如如理,无有乖违,即是行如来事。</p><p style="line-height:1.5em">　　「药王。若有恶人以不善心。于一劫中现于佛前。常毁骂佛其罪尚轻。若人以一恶言。毁呰在家出家读诵法华经者。其罪甚重。」</p><p style="line-height:1.5em">　　佛以自身校量,恶人毁呰持经者的罪过。</p><p style="line-height:1.5em">　　「药王。其有读诵法华经者。当知是人。以佛庄严而自庄严。则为如来肩所荷担。其所至方应随向礼。一心合掌恭敬供养尊重赞叹。华香璎珞末香涂香烧香缯盖幢幡衣服肴馔。作诸伎乐。人中上供而供养之。应持天宝而以散之。天上宝聚应以奉献所以者何。是人欢喜说法。须臾闻之。即得究竟阿耨多罗三藐三菩提故。」</p><p style="line-height:1.5em">　　福慧两足,是佛庄严。其有受持读诵解说书写《法华经》者,亦以福慧庄严。</p><p style="line-height:1.5em">　　「尔时世尊。欲重宣此义。而说偈言&nbsp;若欲住佛道&nbsp;成就自然智&nbsp;常当勤供养&nbsp;受持法华者&nbsp;其有欲疾得&nbsp;一切种智慧&nbsp;当受持是经&nbsp;并供养持者&nbsp;若有能受持&nbsp;妙法华经者&nbsp;当知佛所使&nbsp;愍念诸众生」</p><p style="line-height:1.5em">　　自然智、一切种智,即佛之智慧。</p><p style="line-height:1.5em">　　「诸有能受持&nbsp;妙法华经者&nbsp;舍于清净土&nbsp;愍众故生此&nbsp;当知如是人&nbsp;自在所欲生&nbsp;能于此恶世&nbsp;广说无上法&nbsp;应以天华香&nbsp;及天宝衣服&nbsp;天上妙宝聚&nbsp;供养说法者」</p><p style="line-height:1.5em">　　于持经法师,应行供养。</p><p style="line-height:1.5em">　　「吾灭后恶世&nbsp;能持是经者&nbsp;当合掌礼敬&nbsp;如供养世尊&nbsp;上馔众甘美&nbsp;及种种衣服&nbsp;供养是佛子&nbsp;冀得须臾闻&nbsp;若能于后世&nbsp;受持是经者&nbsp;我遣在人中&nbsp;行于如来事&nbsp;若于一劫中&nbsp;常怀不善心&nbsp;作色而骂佛&nbsp;获无量重罪&nbsp;其有读诵持&nbsp;是法华经者&nbsp;须臾加恶言&nbsp;其罪复过彼&nbsp;有人求佛道&nbsp;而于一劫中&nbsp;合掌在我前&nbsp;以无数偈赞&nbsp;由是赞佛故&nbsp;得无量功德&nbsp;叹美持经者&nbsp;其福复过彼&nbsp;于八十亿劫&nbsp;以最妙色声&nbsp;及与香味触&nbsp;供养持经者&nbsp;如是供养已&nbsp;若得须臾闻&nbsp;则应自欣庆&nbsp;我今获大利&nbsp;药王今告汝&nbsp;我所说诸经&nbsp;而于此经中&nbsp;法华最第一」</p><p style="line-height:1.5em">　　佛灭后于恶世中,应恭敬供养持经法师。大意均如长行。</p><p style="line-height:1.5em">　　以《法华经》宣说实相法,故于诸经中最为第一。</p><p style="line-height:1.5em">　　「尔时佛复告药王菩萨摩诃萨。我所说经典无量千万亿。已说今说当说。而于其中。此法华经最为难信难解。药王。此经是诸佛秘要之藏。不可分布妄授与人。诸佛世尊之所守护。从昔已来未曾显说。而此经者。如来现在犹多怨嫉。况灭度后。」</p><p style="line-height:1.5em">　　佛言我所说经典中,已说、今说、当说诸经中,此《法华经》最为难信难解。因为《法华》所说系诸法实相,究竟了义,是诸佛秘要之藏。</p><p style="line-height:1.5em">　　不可轻易分布,妄授与人。因为劣智者,不信不解,妄生毁谤,致获罪报。诸佛守护,昔未曾显说者,世尊四十余年虽说般若、方等,但未说五乘作佛。如来现在虽说,犹有五千退席。何况末法时期,弘经益难也。</p><p style="line-height:1.5em">　　「药王当知。如来灭后。其能书持读诵供养为他人说者。如来则为以衣覆之。又为他方现在诸佛之所护念。是人有大信力及志愿力诸善根力。当知是人与如来共宿。则为如来手摩其头。」</p><p style="line-height:1.5em">　　如来灭后,有能受持读诵解说书写供养者,如来以衣覆之。如来衣者,柔和忍辱也。末法时期弘实相法,当须柔和忍辱。又为他方诸佛所护念,令不失实相智也。</p><p style="line-height:1.5em">　　是人于上求佛道中,有信力、愿力,及过去善根力。于实相有如是信力、愿力、善根力,与佛不殊,故曰与如来共宿。如来手摩其头者,示护念意也。</p><p style="line-height:1.5em">　　「药王。在在处处。若说若读若诵若书。若经卷所住处。皆应起七宝塔极令高广严饰。不须复安舍利。所以者何。此中已有如来全身。此塔应以一切华香璎珞缯盖幢幡伎乐歌颂。供养恭敬尊重赞叹。若有人得见此塔礼拜供养。当知是等皆近阿耨多罗三藐三菩提。」</p><p style="line-height:1.5em">　　《法华经》是佛法身舍利,应起塔供养。若有人礼塔供养,皆近无上菩提。</p><p style="line-height:1.5em">　　「药王。多有人在家出家行菩萨道。若不能得见闻读诵书持供养是法华经者。当知是人未善行菩萨道。若有得闻是经典者。乃能善行菩萨之道。」</p><p style="line-height:1.5em">　　在家出家行菩萨道,行六度也。《法华经》是实相法,实相无相三轮体空,即得甚深般若波罗蜜多。得般若波罗蜜多,即善行菩萨道。未得般若波罗蜜多,即未善行菩萨道。</p><p style="line-height:1.5em">　　「其有众生求佛道者。若见若闻是法华经。闻已信解受持者。当知是人得近阿耨多罗三藐三菩提。药王。譬如有人渴乏须水。于彼高原穿凿求之。犹见干土知水尚远。施功不已转见湿土遂渐至泥。其心决定知水必近。菩萨亦复如是。若未闻未解未能修习是法华经者。当知是人去阿耨多罗三藐三菩提尚远。若得闻解思惟修习。必知得近阿耨多罗三藐三菩提。」</p><p style="line-height:1.5em">　　先赞功德,次举譬喻。若得闻解思惟修习《法华经》者,便得近无上菩提。</p><p style="line-height:1.5em">　　「所以者何。一切菩萨阿耨多罗三藐三菩提皆属此经。此经开方便门示真实相。是法华经藏深固幽远。无人能到。今佛教化成就菩萨。而为开示。」</p><p style="line-height:1.5em">　　此经宣说实相,故一切菩萨阿耨多罗三藐三菩提,皆属此经。</p><p style="line-height:1.5em">　　此经开方便门,开三乘也。过去虽说三乘法,但未说三乘是方便,今经说三乘是方便,故曰开方便门。示真实相者,示诸法实相,显一乘义也。实相深固幽远,故无人能到。佛为教化成就菩萨,最后八年方说。</p><p style="line-height:1.5em">　　「药王。若有菩萨。闻是法华经惊疑怖畏。当知是为新发意菩萨。若声闻人。闻是经惊疑怖畏。当知是为增上慢者。」</p><p style="line-height:1.5em">　　若人闻此《法华经》惊疑怖畏,于菩萨则是新发意菩萨,于声闻则是增上慢人。声闻人未得实相谓得实相,妄生我慢,故曰增上慢人。</p><p style="line-height:1.5em">　　「药王。若有善男子善女人。如来灭后。欲为四众说是法华经者。云何应说。是善男子善女人。入如来室。着如来衣。坐如来座。尔乃应为四众广说斯经。如来室者。一切众生中大慈悲心是。如来衣者。柔和忍辱心是。如来座者。一切法空是。安住是中。然后以不懈怠心。为诸菩萨及四众广说是法华经。」</p><p style="line-height:1.5em">　　佛灭后众生根机日劣,所以弘经益难。弘经法师应入如来室,着如来衣,坐如来座。</p><p style="line-height:1.5em">　　如来室者,大慈悲心是。如来衣者,柔和忍辱心是。如来座者,一切法空是。</p><p style="line-height:1.5em">　　末法时期弘《法华经》之法师,应具备大慈悲心、柔和忍辱心、入一切法空理。一切法空理者,般若智慧也。</p><p style="line-height:1.5em">　　《金刚三昧经》所说稍异。《金刚三昧经》说:「入涅槃宅(《法华经》曰入如来室),心越三界。着如来衣,入法空处。坐菩提座(《法华经》曰坐如来座),登正觉地。如是之人,心超二我。」</p><p style="line-height:1.5em">　　「药王。我于余国遣化人为其集听法众。亦遣化比丘比丘尼优婆塞优婆夷听其说法。是诸化人。闻法信受随顺不逆。若说法者在空闲处。我时广遣天龙鬼神干闼婆阿修罗等听其说法。我虽在异国。时时令说法者得见我身。若于此经忘失句逗。我还为说令得具足。」</p><p style="line-height:1.5em">　　若佛在其他国土度生,即遣化人来法师处,助弘《法华》。《法华经》是佛法身,弘经法师即见佛法身。弘经人若忘句逗,佛威神力故,还令复得具足。</p><p style="line-height:1.5em">　　「尔时世尊。欲重宣此义。而说偈言&nbsp;欲舍诸懈怠&nbsp;应当听此经&nbsp;是经难得闻&nbsp;信受者亦难&nbsp;如人渴须水&nbsp;窄凿于高原&nbsp;犹见干燥土&nbsp;知去水尚远&nbsp;渐见湿土泥&nbsp;决定知近水&nbsp;药王汝当知&nbsp;如是诸人等&nbsp;不闻法华经&nbsp;去佛智甚远&nbsp;若闻是深经&nbsp;决了声闻法&nbsp;是诸经之王&nbsp;闻已谛思惟&nbsp;当知此人等&nbsp;近于佛智慧」</p><p style="line-height:1.5em">　　重颂长行,文义皆同。</p><p style="line-height:1.5em">　　窄凿于高原,「窄」为「穿」字之误。</p><p style="line-height:1.5em">　　佛于空知无量,是为佛智;于无量知空,是为佛慧。于空知无量者,是佛权智;于无量知空者,是佛实智。而此《法华经》所明实相,诸法无非实相,便是无量即空;实相即是诸法,便是空即无量。</p><p style="line-height:1.5em">　　所以闻《法华经》能审谛思惟,便是近于佛智慧。如果不闻此《法华经》,便去佛智甚远。</p><p style="line-height:1.5em">　　若闻是深经,决了声闻法。决了声闻法者,知声闻法不究竟也。</p><p style="line-height:1.5em">　　「若人说此经&nbsp;应入如来室&nbsp;着于如来衣&nbsp;而坐如来座&nbsp;处众无所畏&nbsp;广为分别说&nbsp;大慈悲为室&nbsp;柔和忍辱衣&nbsp;诸法空为座&nbsp;处此为说法」</p><p style="line-height:1.5em">　　处众无所畏,广为分别说。佛具足十种智力,了达一切法,是真语者、实语者、如语者、不异语者、不诳语者,故说法无畏。今法师入如来室,着如来衣,坐如来座,故亦能处众无畏分别说法。</p><p style="line-height:1.5em">　　「若说此经时&nbsp;有人恶口骂&nbsp;加刀杖瓦石&nbsp;念佛故应忍&nbsp;我千万亿土&nbsp;现净坚固身&nbsp;于无量亿劫&nbsp;为众生说法&nbsp;若我灭度后&nbsp;能说此经者&nbsp;我遣化四众&nbsp;比丘比丘尼&nbsp;及清信士女&nbsp;供养于法师&nbsp;引导诸众生&nbsp;集之令听法&nbsp;若人欲加恶&nbsp;刀杖及瓦石&nbsp;则遣变化人&nbsp;为之作卫护&nbsp;若说法之人&nbsp;独在空闲处&nbsp;寂寞无人声&nbsp;读诵此经典&nbsp;我尔时为现&nbsp;清净光明身&nbsp;若忘失章句&nbsp;为说令通利&nbsp;若人具是德&nbsp;或为四众说&nbsp;空处读诵经&nbsp;皆得见我身&nbsp;若人在空闲&nbsp;我遣天龙王&nbsp;夜叉鬼神等&nbsp;为作听法众&nbsp;是人乐说法&nbsp;分别无罣碍&nbsp;诸佛护念故&nbsp;能令大众喜&nbsp;若亲近法师&nbsp;速得菩萨道&nbsp;随顺是师学&nbsp;得见恒沙佛」</p><p style="line-height:1.5em">　　念佛故应忍。应念佛慈悲度众生故,出现于世,是故弘经之人,对于恶人加害,应予慈忍。</p><p style="line-height:1.5em">　　若人具是德。若弘法人具大慈悲心、柔和忍辱心、入一切法空理诸德也。或为四众说,或在空闲处独自读诵是《法华经》,皆得见佛身也。</p><p style="line-height:1.5em">　　见宝塔品第十一</p><p style="line-height:1.5em">　　塔者,梵语塔婆,亦名支提。今此〈宝塔品〉,明过去世多宝如来,为闻《法华》,全身舍利出现在前。</p><p style="line-height:1.5em">　　舍利即是灵骨,有生身舍利,及法身舍利。</p><p style="line-height:1.5em">　　法身舍利,即佛之经卷;生身舍利,由戒定慧香熏馥而成。《金光明经》〈舍身品〉,记载释迦牟尼佛舍身喂虎事,曾曰此舍利,乃无量戒定慧香之所熏馥。</p><p style="line-height:1.5em">　　生身舍利,又分全身舍利与碎身舍利二种。多宝如来是全身舍利,释迦牟尼佛则留碎身舍利。</p><p style="line-height:1.5em">　　三世诸佛寿命无量,今此〈宝塔品〉明过去佛,故有开后文〈寿量品〉之义。</p><p style="line-height:1.5em">　　「尔时佛前有七宝塔。高五百由旬。纵广二百五十由旬。从地踊出住在空中。种种宝物而庄校之。」</p><p style="line-height:1.5em">　　一由旬是四十里。</p><p style="line-height:1.5em">　　地代表无明,从地涌出指宝塔豁破无明而出。</p><p style="line-height:1.5em">　　空是第一义空。</p><p style="line-height:1.5em">　　宝物,七宝也,代表佛法。校,读为较,庄严的意思。</p><p style="line-height:1.5em">　　「五千栏楯龛室千万。无数幢幡以为严饰。垂宝璎珞。宝铃万亿而悬其上。四面皆出多摩罗跋栴檀之香。充遍世界。」</p><p style="line-height:1.5em">　　多摩罗跋旃檀香,是一种香叶之香。</p><p style="line-height:1.5em">　　「其诸幡盖。以金银琉璃车马脑真珠玫瑰七宝合成。高至四天王宫。三十三天。雨天曼陀罗华供养宝塔。」</p><p style="line-height:1.5em">　　《法华经》此处所讲的七宝,和《弥陀经》中所讲的七宝有点差别。四王天在须弥山腹,须弥山顶是忉利天。曼陀罗华就是如意华,也叫圆华,是天华的一种。</p><p style="line-height:1.5em">　　「余诸天龙夜叉干闼婆阿修罗迦楼罗紧那罗摩睺罗伽人非人等千万亿众。以一切华香璎珞幡盖伎乐。供养宝塔恭敬尊重赞叹。」</p><p style="line-height:1.5em">　　八部龙神前面已经介绍过。</p><p style="line-height:1.5em">　　供养宝塔,以敬具、庄严具供养,不以资生具供养。因为宝塔不可能以资生具供养。资生具是衣服、饮食、卧具、医药。</p><p style="line-height:1.5em">　　「尔时宝塔中出大音声叹言。善哉善哉。释迦牟尼世尊。能以平等大慧教菩萨法佛所护念妙法华经为大众说。」</p><p style="line-height:1.5em">　　宝塔中出音声,赞叹世尊开演《法华经》。</p><p style="line-height:1.5em">　　《法华经》者,演说实相义。实相无相,为平等义;以无相故,无限、无碍,称为大慧。菩萨是佛因地,二乘不能续佛慧命,故不言教二乘法。</p><p style="line-height:1.5em">　　十方诸佛皆护念《妙法莲华经》,赞叹释迦牟尼佛宣说此经。</p><p style="line-height:1.5em">　　「如是如是。释迦牟尼世尊。如所说者。皆是真实。」</p><p style="line-height:1.5em">　　赞叹后印证。以过去佛证现在佛。实则佛佛道同,同一实相。真实就是指实相。</p><p style="line-height:1.5em">　　「尔时四众见大宝塔住在空中。又闻塔中所出音声。皆得法喜怪未曾有。从座而起恭敬合掌&#61468;住一面。」</p><p style="line-height:1.5em">　　四众是比丘、比丘尼、优婆塞、优婆夷。</p><p style="line-height:1.5em">　　宝塔于第一义空中,出大音声,众闻音声,皆得法喜。却是退回来,住是站。却住一面,便是退下来站在一旁。</p><p style="line-height:1.5em">　　「尔时有菩萨摩诃萨。名大乐说。知一切世间天人阿修罗等心之所疑。而白佛言。世尊。以何因缘有此宝塔从地踊出。又于其中发是音声。」</p><p style="line-height:1.5em">　　大乐说菩萨问:什么原因有宝塔从地涌出,现在佛前,塔中出音声呢?</p><p style="line-height:1.5em">　　「尔时佛告大乐说菩萨。此宝塔中有如来全身。乃往过去东方无量千万亿阿僧祇世界。国名宝净。彼中有佛。号曰多宝。」</p><p style="line-height:1.5em">　　大乐说菩萨兴问,世尊回答。一问一答,说明宝塔的来历。</p><p style="line-height:1.5em">　　「其佛行菩萨道时。作大誓愿。若我成佛。灭度之后。于十方国土。有说法华经处。我之塔庙。为听是经故。踊现其前为作证明。赞言善哉。」</p><p style="line-height:1.5em">　　这是多宝佛过去的誓愿。我灭后,十方国土,有说《法华经》者,我之塔庙现在其前。《法华经》是实相法。实相法代表佛的法身︱实相无相是佛法身,实相无不相是佛报、化二身。</p><p style="line-height:1.5em">　　此处是以过去法身证明现在报、化二身所说无讹。</p><p style="line-height:1.5em">　　「彼佛成道已。临灭度时。于天人大众中告诸比丘。我灭度后。欲供养我全身者。应起一大塔。其佛以神通愿力。十方世界在在处处。若有说法华经者。彼之宝塔皆踊出其前。全身在于塔中。赞言善哉善哉。」</p><p style="line-height:1.5em">　　多宝如来为本愿故,现前听法。</p><p style="line-height:1.5em">　　「大乐说。今多宝如来塔。闻说法华经故。从地踊出。赞言善哉善哉。是时大乐说菩萨。以如来神力故。白佛言。世尊。我等愿欲见此佛身。」</p><p style="line-height:1.5em">　　佛告诉大乐说菩萨,多宝如来塔以听闻《法华经》的缘故,从地涌出。</p><p style="line-height:1.5em">　　一切菩萨请法,皆以佛神力。何以故?一、若非佛神力加被,菩萨无从问起。二、如不以佛神力而请法,有慢佛之过。</p><p style="line-height:1.5em">　　「佛告大乐说菩萨摩诃萨。是多宝佛有深重愿。若我宝塔。为听法华经故出于诸佛前时。其有欲以我身示四众者。彼佛分身诸佛。在于十方世界说法。尽还集一处。然后我身乃出现耳。大乐说。我分身诸佛。在于十方世界说法者今应当集。大乐说白佛言。世尊。我等亦愿欲见世尊分身诸佛礼拜供养。」</p><p style="line-height:1.5em">　　释迦牟尼佛告诉大众说,多宝如来过去曾有誓愿:如果我的宝塔出现在佛前,彼佛要想把我的全身示现给弟子看时,他的分身诸佛必须还集一处。</p><p style="line-height:1.5em">　　这是什么原因呢?因为法是实相。实相无相是法身,实相无不相是报、化二身。必须佛的三身聚集,实相方圆。多宝如来表法身,此处的释迦牟尼佛表报身,其余的十方分身诸佛表化身。</p><p style="line-height:1.5em">　　或许有人问:释迦牟尼佛是化身佛,为什么此处说是报身佛呢?这是主伴圆融,一不碍多、多不碍一的缘故。一法为主,法法为伴;法法为主,法法为伴。这是一乘教法,小乘教不会,大乘始教不会,终教也不圆满。这就是一即一切的道理。虽然说一,一即无量诸法。所以此处释迦牟尼佛是表报身,以他为主时,其余分身诸佛皆为伴。如果以其余分身诸佛为主时,则释迦牟尼佛为伴。这叫做法界缘起、缘起法界,也叫做诸法实相、实相诸法。</p><p style="line-height:1.5em">　　「尔时佛放白毫一光。即见东方五百万亿那由他恒河沙等国土诸佛。彼诸国土。皆以颇梨为地。宝树宝衣以为庄严。无数千万亿菩萨。充满其中。遍张宝幔宝网罗上。彼国诸佛以大妙音而说诸法。及见无量千万亿菩萨。遍满诸国为众说法。南西北方四维上下。白毫相光所照之处。亦复如是。尔时十方诸佛各告众菩萨言。善男子。我今应往娑婆世界释迦牟尼佛所。并供养多宝如来宝塔。」</p><p style="line-height:1.5em">　　白毫相表中道义,中道义表无住义(离边不住中)。以无住的原因,所以无碍。这么说起来,白毫相、中道义就是表一即一切、一切即一。「无住」是一,「通遍一切」是一切。</p><p style="line-height:1.5em">　　十方分身诸佛毕集。</p><p style="line-height:1.5em">　　「时娑婆世界即变清净。琉璃为地宝树庄严。黄金为绳以界八道。无诸聚落村营城邑。大海江河山川林薮烧大宝香。曼陀罗华遍布其地。以宝网幔罗覆其上。悬诸宝铃。唯留此会众。移诸天人置于他土。」</p><p style="line-height:1.5em">　　娑婆世界,变现净土。以佛神力,移诸天人置于他土,以便容纳分身诸佛。唯留与会大众,在于法会。</p><p style="line-height:1.5em">　　「是时诸佛各将一大菩萨以为侍者。至娑婆世界。各到宝树下。一一宝树。高五百由旬。枝叶华?次第庄严。诸宝树下皆有师子之座。高五由旬。亦以大宝而校饰之。尔时诸佛各于此座结加趺坐。如是展转遍满三千大千世界。而于释迦牟尼佛一方所分之身。犹故未尽。时释迦牟尼佛。欲容受所分身诸佛故。八方各更变二百万亿那由他国。皆令清净。无有地狱饿鬼畜生及阿修罗。又移诸天人置于他土所化之国。亦以琉璃为地。宝树庄严。树高五百由旬。枝叶华?次第严饰。树下皆有宝师子座。高五由旬。种种诸宝以为庄校。亦无大海江河及目真?陀山摩诃目真?陀山铁围山大铁围山须弥山等诸山王。通为一佛国土。宝地平正。宝交露幔遍覆其上。悬诸幡盖。烧大宝香。诸天宝华遍布其地。释迦牟尼佛。为诸佛当来坐故。复于八方。各更变二百万亿那由他国。皆令清净。无有地狱饿鬼畜生及阿修罗。又移诸天人置于他土。所化之国。亦以琉璃为地。宝树庄严。树高五百由旬。枝叶华?次第庄严。树下皆有宝师子座。高五由旬。亦以大宝而校饰之。亦无大海江河及目真?陀山摩诃目真?陀山铁围山大铁围山须弥山等诸山王。通为一佛国土。宝地平正。宝交露幔遍覆其上。悬诸幡盖。烧大宝香。诸天宝华遍布其地。」</p><p style="line-height:1.5em">　　分身佛,各带一大菩萨为侍者,到七宝树下。</p><p style="line-height:1.5em">　　八方指东西南北四维,释迦牟尼佛以神通力变现二百万亿三千大千世界,皆国土清净,无六道众生。</p><p style="line-height:1.5em">　　目真邻陀为龙名,其居山中之池,故名山为目真邻陀山。摩诃是大,摩诃目真邻陀山为大目真邻陀山。</p><p style="line-height:1.5em">　　铁围山,一世界以须弥山为中心,此山外有八山八海,最外一层为铁围山,此称小铁围山。一大千世界外也有一铁围山,此称大铁围山。</p><p style="line-height:1.5em">　　「尔时东方释迦牟尼佛所分之身。百千万亿那由他恒河沙等国土中诸佛。各各说法来集于此。如是次第十方诸佛。皆悉来集坐于八方。尔时一一方四百万亿那由他国土。诸佛如来遍满其中。是时诸佛各在宝树下坐师子座。皆遣侍者。问讯释迦牟尼佛。各赍宝华满掬而告之言。善男子。汝往诣耆阇崛山释迦牟尼佛所。如我辞曰。少病少恼气力安乐。及菩萨声闻众悉安隐不。以此宝华散佛供养。而作是言。彼某甲佛。与欲开此宝塔。诸佛遣使亦复如是。」</p><p style="line-height:1.5em">　　分身诸佛都派遣侍者去问讯释迦牟尼佛。耆阇崛山就是灵鹫山。</p><p style="line-height:1.5em">　　佛怎么会有病、有恼、气力不安乐呢?这是为众生的缘故。所以《维摩诘经》上讲「众生病则我病」。</p><p style="line-height:1.5em">　　安隐本来是涅槃的意思,在这儿是指安乐讲。</p><p style="line-height:1.5em">　　彼某甲佛,是分身佛自称。与欲开此宝塔,与欲是同意的意思,分身诸佛,皆同意开此宝塔。于是释迦牟尼佛,即将开此宝塔。</p><p style="line-height:1.5em">　　「尔时释迦牟尼佛。见所分身佛悉已来集。各各坐于师子之座。皆闻诸佛与欲同开宝塔。即从座起住虚空中。一切四众起立合掌一心观佛。于是释迦牟尼佛。以右指开七宝塔户。出大音声。如&#61468;关钥开大城门。即时一切众会。皆见多宝如来。于宝塔中坐师子座。全身不散如入禅定。又闻其言。善哉善哉。释迦牟尼佛。快说是法华经。我为听是经故。而来至此。」</p><p style="line-height:1.5em">　　四众弟子都起立恭敬合掌,一心想要看释迦牟尼佛如何开此宝塔。</p><p style="line-height:1.5em">　　于是释迦牟尼佛用右手指打开七宝塔的门户,发出大音声。取下插在门中间的横木,如打开城门。</p><p style="line-height:1.5em">　　关钥是插在两扇大门中间的横木。</p><p style="line-height:1.5em">　　善哉善哉是多宝如来称赞释迦牟尼佛。快说是畅快演说,令大众欢喜。我多宝如来为听是《法华经》的缘故,而来至于此。</p><p style="line-height:1.5em">　　「尔时四众等。见过去无量千万亿劫灭度佛。说如是言。叹未曾有。以天宝华众。散多宝佛及释迦牟尼佛上。尔时多宝佛。于宝塔中分半座。与释迦牟尼佛。而作是言。释迦牟尼佛。可就此座。即时释迦牟尼佛。入其塔中坐其半座。结加趺坐。」</p><p style="line-height:1.5em">　　多宝佛分半座与释迦牟尼佛,世尊进入塔中就其半座。</p><p style="line-height:1.5em">　　「尔时大众。见二如来在七宝塔中师子座上结加趺坐。各作是念。佛座高远。唯愿如来以神通力。令我等辈俱处虚空。即时释迦牟尼佛。以神通力接诸大众皆在虚空。以大音声普告四众。谁能于此娑婆国土广说妙法华经。今正是时。如来不久当入涅槃。佛欲以此妙法华经付嘱有在。」</p><p style="line-height:1.5em">　　宝塔在空中而住,离地面很高。所以大众就这么想:佛座离我们很高很远,希望佛以神通力,让我们也处在虚空中。佛知众念,于是以神通力,接诸大众皆在虚空。</p><p style="line-height:1.5em">　　佛出大音声,普告大众,广宣《法华经》。此乃付嘱流通。</p><p style="line-height:1.5em">　　佛在世时,有佛弘法,佛灭后,由菩萨及弟子弘法,谓之流通。</p><p style="line-height:1.5em">　　自称不久当入涅槃。当知佛于最后八年中,方说《法华》。</p><p style="line-height:1.5em">　　「尔时世尊。欲重宣此义。而说偈言&nbsp;圣主世尊&nbsp;虽久灭度&nbsp;在宝塔中&nbsp;尚为法来&nbsp;诸人云何&nbsp;不勤为法&nbsp;此佛灭度&nbsp;无央数劫&nbsp;处处听法&nbsp;以难遇故&nbsp;彼佛本愿&nbsp;我灭度后&nbsp;在在所往&nbsp;常为听法」</p><p style="line-height:1.5em">　　以下重颂。圣主世尊是赞叹多宝佛。</p><p style="line-height:1.5em">　　《大般涅槃经》讲,诸佛实则没有灭度,为度化众生故,而示现灭度。佛灭度后,让众生知道见佛闻法难得,而精进修学。</p><p style="line-height:1.5em">　　多宝佛并没有灭度,如果灭度了,怎么能够「在宝塔中,尚为法来」呢?这就是法身来而无来、去而无去、无来而来、无去而去的道理。</p><p style="line-height:1.5em">　　「诸人云何,不勤为法」是说:你们大家,为什么不勤求于法呢?这里的法就是指实相。</p><p style="line-height:1.5em">　　无央数劫就是阿僧祇劫。多宝佛虽然灭度了,但是长久以来,处处为听《妙法华经》而现前,这是因为《妙法华经》难遇的缘故。</p><p style="line-height:1.5em">　　「又我分身&nbsp;无量诸佛&nbsp;如恒沙等&nbsp;来欲听法&nbsp;及见灭度&nbsp;多宝如来&nbsp;各舍妙土&nbsp;及弟子众&nbsp;天人龙神&nbsp;诸供养事&nbsp;令法久住&nbsp;故来至此」</p><p style="line-height:1.5em">　　《法华经》宣说实相法,经云诸法实相,唯佛与佛乃能究尽。故说《法华》时,法报化三身毕集。</p><p style="line-height:1.5em">　　「为坐诸佛&nbsp;以神通力&nbsp;移无量众&nbsp;令国清净&nbsp;诸佛各各&nbsp;诣宝树下&nbsp;如清净池&nbsp;莲华庄严&nbsp;其宝树下&nbsp;诸师子座&nbsp;佛坐其上&nbsp;光明严饰&nbsp;如夜暗中&nbsp;燃大炬火&nbsp;身出妙香&nbsp;遍十方国&nbsp;众生蒙熏&nbsp;喜不自胜&nbsp;譬如大风&nbsp;吹小树枝」</p><p style="line-height:1.5em">　　譬如大风吹小树枝,是说香气散布很远,犹如大风吹小树枝,吹得很远。</p><p style="line-height:1.5em">　　「以是方便&nbsp;令法久住」</p><p style="line-height:1.5em">　　以是方便遍十方国,令《法华经》实相法久住。</p><p style="line-height:1.5em">　　其实讲起来,有佛无佛,性相常住。为了度化众生,才开出方便。</p><p style="line-height:1.5em">　　「告诸大众&nbsp;我灭度后&nbsp;谁能护持&nbsp;读说斯经&nbsp;今于佛前&nbsp;自说誓言&nbsp;其多宝佛&nbsp;虽久灭度&nbsp;以大誓愿&nbsp;而师子吼&nbsp;多宝如来&nbsp;及与我身&nbsp;所集化佛&nbsp;当知此意&nbsp;诸佛子等&nbsp;谁能护法&nbsp;当发大愿&nbsp;令得久住&nbsp;其有能护&nbsp;此经法者&nbsp;则为供养&nbsp;我及多宝&nbsp;此多宝佛&nbsp;处于宝塔&nbsp;常游十方&nbsp;为是经故&nbsp;亦复供养&nbsp;诸来化佛&nbsp;庄严光饰&nbsp;诸世界者」</p><p style="line-height:1.5em">　　佛告诉大众:我灭度后,谁能够守护修持、读诵演说《妙法莲华经》的,现在可在我面前发誓。读是读诵,属自修;说是演说,属化他。</p><p style="line-height:1.5em">　　多宝佛虽然灭度很久了,但是以当初的大誓愿,而作师子吼,说:如果有说《法华经》的,我要现在其前。</p><p style="line-height:1.5em">　　多宝佛为弘扬、听《法华经》,而现在我释迦牟尼佛前;我的分身所集的化佛,为了听《法华经》,也现在我前。</p><p style="line-height:1.5em">　　诸佛子等,是指菩萨言。因为声闻乘人,只求自度,不度众生,不能续佛慧命,故不称佛子。</p><p style="line-height:1.5em">　　护持《法华经》,就是护持实相法。色法、心法、五阴法、十二因缘法、四谛法,都摄在大乘实相法之内。</p><p style="line-height:1.5em">　　我释迦牟尼佛是现在佛,多宝佛是过去佛。能够护持《法华经》、护持实相法的,就等于是供养现在佛和过去佛。</p><p style="line-height:1.5em">　　常游十方和为是经故是倒装句,应该是说:「此多宝佛,处于宝塔,为是经故,常游十方。」</p><p style="line-height:1.5em">　　诸来化佛是指释迦牟尼佛的分身诸佛。现在我们可以知道,多宝佛表法身佛,释迦牟尼佛表报佛,分身诸佛表化身佛。这些化佛,庄严光饰其他无量无边诸世界,度化众生。</p><p style="line-height:1.5em">　　「若说此经&nbsp;则为见我&nbsp;多宝如来&nbsp;及诸化佛&nbsp;诸善男子&nbsp;各谛思惟&nbsp;此为难事&nbsp;宜发大愿&nbsp;诸余经典&nbsp;数如恒沙&nbsp;虽说此等&nbsp;未足为难」</p><p style="line-height:1.5em">　　《法华经》表实相,若说实相法,则见法报化三身佛。多宝佛表法身,释迦牟尼佛表报身,诸化佛表化身。实相无相,是法身;实相无不相,是报、化二身。洞达实相法,就见佛的三身。</p><p style="line-height:1.5em">　　诸善男子!你们要善思惟,听闻《法华经》是一件很困难的事情,因为不知道要隔多久,佛才出现于世。佛出现于世,并不是都说《法华》,像释迦牟尼佛,最后八年才说《法华》。佛虽说《法华》,但能够信解也难,如释迦牟尼佛说《法华》时,有五千退席。</p><p style="line-height:1.5em">　　佛说其余的经,如恒沙般多。虽说余经,未足为难。欲说此《法华》,却是甚难也。</p><p style="line-height:1.5em">　　「若接须弥&nbsp;掷置他方&nbsp;无数佛土&nbsp;亦未为难&nbsp;若以足指&nbsp;动大千界&nbsp;远掷他国&nbsp;亦未为难&nbsp;若立有顶&nbsp;为众演说&nbsp;无量余经&nbsp;亦未为难&nbsp;若佛灭后&nbsp;于恶世中&nbsp;能说此经&nbsp;是则为难」</p><p style="line-height:1.5em">　　须弥山入海八万四千由旬、出海八万四千由旬,是山王。掷是丢的意思。一个佛土是一个三千大千世界,无数佛土,是无数三千大千世界。以下二偈,皆譬喻说。有顶,即色界最高一天︱色究竟天。</p><p style="line-height:1.5em">　　灭是灭度,此处是指化身佛灭度。因为除去化身佛有灭度之外,报身佛和法身佛都没有灭度。法身佛没有生,也没有灭,所以没有灭度;报身佛有生,没有灭,所以也没有灭度。</p><p style="line-height:1.5em">　　如果佛灭度后,能够在五浊恶世中说《妙法莲华经》的,那就很难了!因为实相法,众生皆不知不解。</p><p style="line-height:1.5em">　　「假使有人&nbsp;手把虚空&nbsp;而以游行&nbsp;亦未为难&nbsp;于我灭后&nbsp;若自书持&nbsp;若使人书&nbsp;是则为难&nbsp;若以大地&nbsp;置足甲上&nbsp;升于梵天&nbsp;亦未为难&nbsp;佛灭度后&nbsp;于恶世中&nbsp;暂读此经&nbsp;是则为难&nbsp;假使劫烧&nbsp;担负干草&nbsp;入中不烧&nbsp;亦未为难&nbsp;我灭度后&nbsp;若持此经&nbsp;为一人说&nbsp;是则为难&nbsp;若持八万&nbsp;四千法藏&nbsp;十二部经&nbsp;为人演说&nbsp;令诸听者&nbsp;得六神通&nbsp;虽能如是&nbsp;亦未为难&nbsp;于我灭后&nbsp;听受此经&nbsp;问其义趣&nbsp;是则为难&nbsp;若人说法&nbsp;令千万亿&nbsp;无量无数&nbsp;恒沙众生&nbsp;得阿罗汉&nbsp;具六神通&nbsp;虽有是益&nbsp;亦未为难&nbsp;于我灭后&nbsp;若能奉持&nbsp;如斯经典&nbsp;是则为难」</p><p style="line-height:1.5em">　　以上举譬喻说明,于佛灭后,书持、读诵、演说、听受、奉行此《法华经》,为甚难也。</p><p style="line-height:1.5em">　　「我为佛道&nbsp;于无量土&nbsp;从始至今&nbsp;广说诸经&nbsp;而于其中&nbsp;此经第一&nbsp;若有能持&nbsp;则持佛身&nbsp;诸善男子&nbsp;于我灭后&nbsp;谁能受持&nbsp;读诵此经&nbsp;今于佛前&nbsp;自说誓言&nbsp;此经难持&nbsp;若暂持者&nbsp;我则欢喜&nbsp;诸佛亦然&nbsp;如是之人&nbsp;诸佛所叹&nbsp;是则勇猛&nbsp;是则精进&nbsp;是名持戒&nbsp;行头陀者&nbsp;则为疾得&nbsp;无上佛道&nbsp;能于来世&nbsp;读持此经&nbsp;是真佛子&nbsp;住淳善地&nbsp;佛灭度后&nbsp;能解其义&nbsp;是诸天人&nbsp;世间之眼&nbsp;于恐畏世&nbsp;能须臾说&nbsp;一切天人&nbsp;皆应供养」</p><p style="line-height:1.5em">　　为甚么《妙法莲华经》第一呢?因为《法华经》宣说实相。佛身者,即法身实相也。</p><p style="line-height:1.5em">　　余偈易解不释。</p><p style="line-height:1.5em">　　提婆达多品第十二</p><p style="line-height:1.5em">　　提婆达多,此翻天热。为阿难之兄,斛饭王之子,佛之从弟。</p><p style="line-height:1.5em">　　提婆达多,为名闻利养故,?佛害佛。推石压佛,山神手遮,小石迸伤佛足,出佛身血。教阿阇世王放醉象踏佛。安毒爪甲中,欲礼佛时伤佛。花色比丘尼相劝,拳打花色比丘尼死。破僧团,带领五百比丘离去。以犯如是罪,命终后堕地狱中。</p><p style="line-height:1.5em">　　竺法护法师于西晋长安译此经,名曰《正法华》,共二十八品,有〈提婆达多品〉。鸠摩罗什大师于姚秦弘始八年夏,译此经名曰《妙法莲华》。罗什大师译仅二十七品,无〈提婆达多品〉。据《法华文句》云,罗什大师所译,当时亦二十八品。长安官人请此品,淹留宫内,故江东所传无此品。</p><p style="line-height:1.5em">　　又有人云,葱岭以西,有〈提婆达多品〉,葱岭以东无此品,所以罗什大师所译无此品。后瓦官寺释法意法师,于齐永明八年十二月,译出此品,然未安《法华经》内。至梁末西天竺优禅尼国人,婆罗末陀,再译此品,始安〈宝塔品〉后。</p><p style="line-height:1.5em">　　佛授记提婆达多,过无量劫后,当得成佛,号曰天王如来。此是《法华经》与别经不同之处,余经授善人记,不授恶人记,此经恶人亦蒙授记。</p><p style="line-height:1.5em">　　「尔时佛告诸菩萨及天人四众吾于过去无量劫中。求法华经无有懈惓。于多劫中常作国王。发愿求于无上菩提。心不退转。为欲满足六波罗蜜。勤行布施。心无悋惜象马七珍国城妻子奴婢仆从。头目髓脑身肉手足不惜躯命。时世人民寿命无量为于法故。捐舍国位委政太子。击鼓宣令四方求法。谁能为我说大乘者。吾当终身供给走使。时有仙人来白王言。我有大乘。名妙法华经。若不违我当为宣说。王闻仙言欢喜踊跃。即随仙人供给所须。采?汲水拾薪设食。乃至以身而为床座。身心无惓。于时奉事经于千岁。为于法故。精勤给侍令无所乏。」</p><p style="line-height:1.5em">　　世尊自述,过去世求实相法之因缘。为满足六波罗蜜勤行布施,六度中前五度修福,般若度修慧,福慧两足,成就无上佛道。故求无上佛道者,须满足六波罗蜜。所以六波罗蜜,为菩萨行,名菩萨道。</p><p style="line-height:1.5em">　　佛于过去世,为求《法华经》无有懈倦。有仙人白王言,我有大乘法名《妙法华经》,若不违我,当为宣说。王为求法故,乃随仙人去。</p><p style="line-height:1.5em">　　「尔时世尊。欲重宣此义。而说偈言&nbsp;我念过去劫&nbsp;为求大法故&nbsp;虽作世国王&nbsp;不贪五欲乐&nbsp;捶钟告四方&nbsp;谁有大法者&nbsp;若为我解说&nbsp;身当为奴仆&nbsp;时有阿私仙&nbsp;来白于大王&nbsp;我有微妙法&nbsp;世间所希有&nbsp;若能修行者&nbsp;吾当为汝说&nbsp;时王闻仙言&nbsp;心生大喜悦&nbsp;即便随仙人&nbsp;供给于所须&nbsp;采薪及?蓏&nbsp;随时恭敬与&nbsp;情存妙法故&nbsp;身心无懈惓&nbsp;普为诸众生&nbsp;勤求于大法&nbsp;亦不为己身&nbsp;及以五欲乐&nbsp;故为大国王&nbsp;勤求获此法&nbsp;遂致得成佛&nbsp;今故为汝说」</p><p style="line-height:1.5em">　　阿私仙,译曰无比端正。</p><p style="line-height:1.5em">　　蓏音裸,果实也。</p><p style="line-height:1.5em">　　为众生求大法,菩萨慈悲为怀。求无上菩提者,不为自己求安乐,但愿众生得离苦。释迦牟尼佛发大悲心,入五浊恶世,舍头目脑髓,救度一切众生,以如是因缘,得成佛道。故今能为汝等说《法华经》也。</p><p style="line-height:1.5em">　　「佛告诸比丘。尔时王者。则我身是。时仙人者。今提婆达多是。由提婆达多善知识故。令我具足六波罗蜜慈悲喜舍三十二相八十种好紫磨金色。十力四无所畏四摄法。十八不共神通道力。成等正觉广度众生。皆因提婆达多善知识故。」</p><p style="line-height:1.5em">　　佛告诸比丘,那时国王是我释迦牟尼佛前身,求到《妙法莲华经》才成佛的,那时阿私仙就是提婆达多。</p><p style="line-height:1.5em">　　提婆达多善知识,令我具足六波罗蜜:布施、持戒、忍辱、精进、禅定、般若。六波罗蜜中最重要一项为般若波罗蜜,若没有般若波罗蜜,布施、持戒、忍辱、精进、禅定皆不称为波罗蜜,仅仅叫做布施、持戒、忍辱、精进、禅定,只得来世人天福报,所以不叫波罗蜜。般若波罗蜜,应是心无所住,不取于相,如如不动。</p><p style="line-height:1.5em">　　天台宗谓,于六波罗蜜,藏教依于言教;通教达于理;别教起于行,获得实报;圆教依第一义。</p><p style="line-height:1.5em">　　慈悲喜舍是菩萨行,又名四梵行。</p><p style="line-height:1.5em">　　化身佛具三十二相,八十种好;报身佛则是色具无量相,相具无量好。紫磨金色,是赤金色,带有紫色光焰。磨是很干净的意思。佛具足十力、四无所畏、四摄法、十八不共法等。如此种种,皆由提婆达多善知识而得成就。</p><p style="line-height:1.5em">　　「告诸四众。提婆达多。&#61468;后过无量劫。当得成佛。号曰天王如来应供正遍知明行足善逝世间解无上士调御丈夫天人师佛世尊。世界名天道。时天王佛。住世二十中劫。广为众生说于妙法。恒河沙众生得阿罗汉果。无量众生发缘觉心。恒河沙众生发无上道心。得无生忍至不退转。时天王佛般涅槃后。正法住世二十中劫。全身舍利起七宝塔。高六十由旬。纵广四十由旬。诸天人民悉以杂华末香烧香涂香衣服璎珞幢幡宝盖伎乐歌颂。礼拜供养七宝妙塔。无量众生得阿罗汉果。无量众生悟辟支佛。不可思议众生发菩提心至不退转。」</p><p style="line-height:1.5em">　　授记提婆达多成佛,号曰天王,及其化缘殊胜。</p><p style="line-height:1.5em">　　「佛告诸比丘。未来世中。若有善男子善女人。闻妙法华经提婆达多品。净心信敬不生疑惑者。不堕地狱饿鬼畜生。生十方佛前。所生之处常闻此经。若生人天中受胜妙乐。若在佛前莲华化生。」</p><p style="line-height:1.5em">　　称赞闻《法华经》,净心信敬之功德。净心信敬者,不生疑惑也。</p><p style="line-height:1.5em">　　「于时下方多宝世尊所从菩萨。名曰智积。白多宝佛。当还本土。释迦牟尼佛告智积曰。善男子。且待须臾。此有菩萨。名文殊师利。可与相见论说妙法可还本土。尔时文殊师利。坐千叶莲华大如车轮。俱来菩萨亦坐宝莲华。从于大海娑竭罗龙宫自然踊出。住虚空中诣灵鹫山。从莲华下至于佛所。头面敬礼二世尊足。」</p><p style="line-height:1.5em">　　于时就是当尔之时。智积菩萨白多宝如来,欲还本土。世尊挽留,以待文殊菩萨。</p><p style="line-height:1.5em">　　从这段文可看出《法华经》不是一会说完的,因前面的经文曾提到文殊师利菩萨在场,此处显然文殊师利菩萨事先不在法会上。</p><p style="line-height:1.5em">　　莲华有三种,人间莲华、天上莲华、菩萨莲华。人间莲华十数叶,天上是百叶莲华,菩萨所坐是千叶莲华。大如车轮,车轮是指金轮王的轮宝。据《无量寿经》云,有大一由旬、数由旬、数百由旬及无量由旬者。</p><p style="line-height:1.5em">　　「修敬已毕。往智积所共相慰问。&#61468;坐一面。智积菩萨问文殊师利。仁往龙宫所化众生。其数几何。文殊师利言。其数无量不可称计。非口所宣非心所测。且待须臾。自当有证。」</p><p style="line-height:1.5em">　　却坐一面,是退回来坐在一旁。</p><p style="line-height:1.5em">　　智积菩萨问文殊师利菩萨:龙宫,所度化的众生,有多少呢?</p><p style="line-height:1.5em">　　文殊师利菩萨说:我所化的众生无量,说不出数字来。仁者稍待片刻,自己就会知道了。</p><p style="line-height:1.5em">　　「所言未竟。无数菩萨坐宝莲华从海踊出。诣灵鹫山住在虚空。此诸菩萨皆是文殊师利之所化度。具菩萨行皆共论说六波罗蜜。本声闻人在虚空中说声闻行。今皆修行大乘空义。文殊师利谓智积曰。于海教化其事如是。」</p><p style="line-height:1.5em">　　这些菩萨,都是文殊师利菩萨所度化的。具菩萨行,详细说就是具足十波罗蜜,略说就是六波罗蜜,将十波罗蜜的后四,方便、愿、力、智波罗蜜并到前六波罗蜜中。方便波罗蜜,入布施、持戒、忍辱三波罗蜜中;愿之一度,入精进波罗蜜中;力之一度,入禅定波罗蜜中;智之一度,入般若波罗蜜中。又因般若一度,摄前五度,故方便、愿、力、智,均摄入般若一度。</p><p style="line-height:1.5em">　　文殊师利菩萨告诉智积菩萨说:这些就是我在大海教化的情形。</p><p style="line-height:1.5em">　　「尔时智积菩萨。以偈赞曰&nbsp;大智德勇健&nbsp;化度无量众&nbsp;今此诸大会&nbsp;及我皆已见&nbsp;演畅实相义&nbsp;开阐一乘法&nbsp;广导诸众生&nbsp;令速成菩提」</p><p style="line-height:1.5em">　　大智德勇健,赞文殊师利菩萨之德。化度无量众,赞其化德不可思议。下半偈说此德我们都看到了。</p><p style="line-height:1.5em">　　从演畅实相义,知道文殊师利菩萨在海中说《法华经》。《金刚经》提到:云何为人演说?不取于相,如如不动。就是虽说实相法,而不取于相,也不取于无相。说实相无相,是从实智出;说实相无不相,是由权智出。实相法,空非色外空,色性本空故。此法无分别,有不分别空,空不分别有,是一法,佛赞为一味法性。所谓实相,即一乘佛法也。</p><p style="line-height:1.5em">　　「文殊师利言。我于海中唯常宣说妙法华经。」</p><p style="line-height:1.5em">　　文殊菩萨言,我于海中,唯说《妙法华经》。</p><p style="line-height:1.5em">　　「智积问文殊师利言。此经甚深微妙。诸经中宝世所希有。颇有众生勤加精进修行此经速得佛不。文殊师利言。有娑竭罗龙王女。年始八岁。智慧利根善知众生诸根行业。得陀罗尼。诸佛所说甚深秘藏悉能受持。深入禅定了达诸法。于剎那顷。发菩提心。得不退转辩才无碍。慈念众生犹如赤子。功德具足心念口演。微妙广大慈悲仁让。志意和雅能至菩提。」</p><p style="line-height:1.5em">　　智积菩萨问文殊师利菩萨,《妙法莲华经》甚深微妙,是经中之王,世所希有,有没有人因你说《妙法莲华经》,精进修行,而得成佛果位的?</p><p style="line-height:1.5em">　　我们今天所见到的《妙法莲华经》,非具足本,只是略本。据《萨昙分陀利经》(汉言法华)云,佛说无央数偈。是时七宝浮图(宝塔)涌从地出,上至梵天……中有金床,床上有坐佛,字抱休罗兰(汉言大宝),叹释迦文佛言,善哉善哉!我般泥洹已来,过恒边沙劫……</p><p style="line-height:1.5em">　　所以我们知道今天所见的《法华经》,只是略本。不过略本和足本,一样显一味佛法。如大海水,纵是一滴,皆同一咸味。所以我们不可于足本、略本之间,生分别心。</p><p style="line-height:1.5em">　　娑竭罗龙王八岁龙女,智慧利根,善知众生之根性,及现前行业欲求。换句话说,知众生心心所法也。得陀罗尼,悉能受持佛所说秘藏。如《法华经》演说实相,即佛所说甚深秘藏。非佛有所秘密,而是众生不能信解,故曰秘藏。</p><p style="line-height:1.5em">　　深入禅定,深入首楞严定也。了达诸法实相,剎那间发菩提心。发菩提心者,佛道初始也。剎那间即得不退转。不退转者,唯佛一人究竟。……乃至志意和雅,能至菩提而成佛。</p><p style="line-height:1.5em">　　「智积菩萨言。我见释迦如来。于无量劫难行苦行。积功累德求菩提道。未曾止息。观三千大千世界。乃至无有如芥子许非是菩萨舍身命处。为众生故。然后乃得成菩提道。不信此女于须臾顷便成正觉。言论未讫。时龙王女忽现于前。头面礼敬&#61468;住一面。」</p><p style="line-height:1.5em">　　智积菩萨,不信龙女能即时成佛。释迦牟尼佛,无量劫修持,三千大千世界无芥子许处,不是菩萨舍身命处,而今方得成佛。龙女焉得须臾间成佛?</p><p style="line-height:1.5em">　　龙女即时现前,礼佛后,却住一面。</p><p style="line-height:1.5em">　　「以偈赞曰&nbsp;深达罪福相&nbsp;遍照于十方&nbsp;微妙净法身&nbsp;具相三十二&nbsp;以八十种好&nbsp;用庄严法身&nbsp;天人所戴仰&nbsp;龙神咸恭敬&nbsp;一切众生类&nbsp;无不宗奉者&nbsp;又闻成菩提&nbsp;唯佛当证知&nbsp;我阐大乘教&nbsp;度脱苦众生」</p><p style="line-height:1.5em">　　先以偈赞佛,最后方言,我成佛道,唯佛证知。我阐大乘法,度脱苦众生。即龙女自谓,将成佛度众生也。</p><p style="line-height:1.5em">　　余经皆谓男子成佛,不说女人成佛。今此《法华经》与余经不同,谓女人亦得成佛。众皆不信,故龙女现身说法,求佛证之。</p><p style="line-height:1.5em">　　「时舍利弗语龙女言。汝谓不久得无上道。是事难信。所以者何。女身垢秽非是法器。云何能得无上菩提。佛道悬旷经无量劫。勤苦积行具修诸度。然后乃成。又女人身犹有五障。一者不得作梵天王。二者帝释。三者魔王。四者转轮圣王。五者佛身。云何女身速得成佛。」</p><p style="line-height:1.5em">　　舍利弗亦不信龙女不久成佛。谓女人身有五障,一不得作梵天王,二不得作天帝释,三不得作魔王,四不得作转轮圣王,五不得作佛。</p><p style="line-height:1.5em">　　「尔时龙女有一宝珠。价直三千大千世界。持以上佛。佛即受之。龙女谓智积菩萨尊者舍利弗言。我献宝珠世尊纳受。是事疾不。答言甚疾。女言。以汝神力观我成佛。复速于此。当时众会皆见龙女。忽然之间变成男子。具菩萨行。即往南方无垢世界。坐宝莲华成等正觉。三十二相八十种好。普为十方一切众生演说妙法。尔时娑婆世界菩萨声闻天龙八部人与非人。皆遥见彼龙女成佛。普为时会人天说法。心大欢喜悉遥敬礼。无量众生闻法解悟得不退转。无量众生得受道记。无垢世界六反震动。娑婆世界三千众生住不退地。三千众生发菩提心而得受记。智积菩萨及舍利弗。一切众会默然信受。」</p><p style="line-height:1.5em">　　龙女即刻以事证之。龙女有一价值三千大千世界的宝珠,呈上供养佛,佛即接受。龙女说,你们看我呈献宝珠供养佛,世尊纳受,这件事你们看快不快?智积菩萨、舍利弗答说,很快。</p><p style="line-height:1.5em">　　龙女言,汝观我成佛复速于此。当时众会,以龙女神力故,皆见龙女,忽然转女为男,于南方无垢世界成佛。为十方众生,演说妙法。尔时娑婆世界与会大众,悉遥礼彼佛。</p><p style="line-height:1.5em">　　彼无垢世界,无量众生闻法解悟,得不退转。无量众生,得受无上道记。娑婆世界,三千众生住不退地。不退地于菩萨位,名阿鞞跋致。三千众生,发菩提心得受记。</p><p style="line-height:1.5em">　　于是智积菩萨及舍利弗,默然信受。</p><p style="line-height:1.5em">　　劝持品第十三</p><p style="line-height:1.5em">　　此品名〈劝持品〉,又简称曰〈持品〉。二万菩萨誓愿持经,故名〈持品〉。佛视八十万亿那由他诸菩萨,诸菩萨发愿,于佛灭后,往来十方,令诸众生,书写、受持、读诵、解说、修行、正忆念此《法华经》。以佛目视有劝持意,故名〈劝持品〉。复有比丘比丘尼等,发愿于他国土,广说此经,亦有持经之意。</p><p style="line-height:1.5em">　　「尔时药王菩萨摩诃萨。及大乐说菩萨摩诃萨。与二万菩萨眷属俱。皆于佛前作是誓言。唯愿世尊不以为虑。我等于佛灭后。当奉持读诵说此经典。后恶世众生。善根转少多增上慢。贪利供养增不善根。远离解脱虽难可教化。我等当起大忍力读诵此经。持说书写种种供养不惜身命。」</p><p style="line-height:1.5em">　　药王菩萨及大乐说菩萨和二万菩萨在一起同时发心,皆于佛前,作誓言,请世尊不必担心,我等于佛灭后,奉持读诵此《妙法莲华经》,为众生宣说。</p><p style="line-height:1.5em">　　后五浊恶世众生,贪瞋痴重、善根转少,未得谓得、未证谓证的增上慢人甚多。</p><p style="line-height:1.5em">　　于大乘法中,一切法毕竟空不可得。第一义空固不可得,世谛法如幻,亦不可得。有为法如幻故不可得,因为有为法生住灭无常,无常故不可得。因为无常便不存在,介尔存在便是常。既然有为法不存在,故不可得。对有为而立无为,既然有为不可得,故无为亦不立。是知有为法不可得,无为法不可得,即一切法不可得。不得一切法,即得无上菩提也。</p><p style="line-height:1.5em">　　有一般人,于无所得而言得,无所证而言证,故名增上慢人。</p><p style="line-height:1.5em">　　贪着世间名闻利养,增贪瞋痴不善根。此等众生,难可教化。但我等以大忍力,持说弘扬此《法华经》,乃至不惜身命。</p><p style="line-height:1.5em">　　「尔时众中五百阿罗汉得受记者白佛言。世尊。我等亦自誓愿。于异国土广说此经。」</p><p style="line-height:1.5em">　　五百阿罗汉已蒙授记者,发愿于异土说经。因为菩萨得无生法忍,具大忍力,可于恶世弘经。声闻人无此大忍力,故不堪留恶世弘经。</p><p style="line-height:1.5em">　　「复有学无学八千人得受记者。从座而起合掌向佛。作是誓言。世尊。我等亦当于他国土广说此经。所以者何。是娑婆国中人多弊恶。怀增上慢功德浅薄。瞋浊谄曲心不实故。」</p><p style="line-height:1.5em">　　有学是指初果向、初果、二果向、二果、三果向、三果、四果向。到这个地步,都是学人。已经证到四果叫无学。学无学人一共八千人,也是蒙佛授记的,从座而起,合掌向佛作是誓言:我等亦当于他国土广说此经。因为娑婆世界众生弊恶。</p><p style="line-height:1.5em">　　「尔时佛姨母摩诃波阇波提比丘尼。与学无学比丘尼六千人俱。从座而起一心合</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 