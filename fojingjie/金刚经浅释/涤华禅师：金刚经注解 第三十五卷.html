<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,涤华禅师：金刚经注解 第三十五卷' />
<link href='../../3/css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>涤华禅师：金刚经注解 第三十五卷</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　金刚经注解&nbsp;第三十五卷</p><p style="line-height:1.5em">　　须菩提⊙若善男子善女人⊙以三千大千世界⊙碎为微尘⊙於意云何⊙是微尘众⊙宁为多不⊙须菩提言甚多⊙世尊⊙何以故⊙若是微尘众实有者⊙佛即不说⊙是微尘众⊙所以者何⊙佛说微尘众⊙即非微尘众⊙是名微尘众⊙</p><p style="line-height:1.5em">　　注</p><p style="line-height:1.5em">　　1、须菩提⊙如来问义前言2、若善男子善女人⊙发菩提心之人3、以三千大千世界⊙比如用百亿世界4、碎为微尘⊙倘若用百亿地球破碎为灰尘之末5、於意云何⊙含理性、以真而问妄6、是微尘众⊙若大千世界、碎为微尘之数7、宁为多否⊙可为多耶8、须菩提言菩提以妄答言9、甚多⊙很多10、世尊⊙含理性、一时反妄归真11、何以故⊙菩提自问自释义12、若是微尘众实有者⊙微尘众无常、故名非实、凡有、终必无13、佛即不说是微尘众⊙菩提常见佛说微尘非微尘、世界非世界、所以菩提、率真其义、而言之14、所以者何⊙如实之语15、佛说微尘众⊙如来所说诸灰尘相16、即非微尘众⊙如实而言、诸微尘相、无有常性、故名非微尘相17、是名微尘众⊙以凡情而言、姑且之名、为微尘众耶</p><p style="line-height:1.5em">　　解&nbsp;含本性意</p><p style="line-height:1.5em">　　须菩提。如来一时呼谁者、定时即入菩提室。室者、心性识常住之处、当作主人、不可作奴(二)若善男子善女人。男女二性、内纯外洁、而无凡情、杂念差别相。善者、至善之道、非五蕴六欲之善也。善於五六之善、即得有漏、福报之相。五六者、非单独五蕴、六欲、而包括甚广、以参而自明、自彻为妙。之善者、无作无为、无得无相。见慧性无漏、即称其名、为至善至道之人(三)以三千大千世界。喻其多也、六祖云、三千大千世界、贪瞋痴、三业所造也。倘无三业相、诸界即幻梦泡。是故佛说、若见诸相、非相、即见如来。多者、众生三业、如是多、无业即无世界(四)碎为微尘。大千世界、以如是多、况百亿世界、碎为微尘之数耶。是诸尘相、是诸众生、无名烦恼、妄想三惑、而造成也。若无三惑、即三昧。三昧者、转惑成真。真者、明心见性、八识皆善、光明无穷(五)於意云何。佛问菩提者、自问本觉、慧命也。自问自释、以心问心、不可不明其义也(六)是微尘众。是诸众生、从无始至今、诸尘劳相、以及三惑、与四有、而化作、诸微尘相耳。能无相、无惑、即无微尘相(七)宁为多否。宁者可也、疑问之词也、佛问其意、使初发菩提心者、深明此义也。犹如以桶聚沙、用双手提起、将桶底反上、桶口往下、其沙自出、沙归纳地、其桶一沙也无、空空如也、学者参(八)须菩提言。觉者所言、色空无二、非空非色、非不空色、真如空相、而在其中、亦无其中之相耳(九)甚多。以凡情观、其尘无量、凡情穷时、一尘也无。虽是一心、真妄二途、若能反照、何劳他佛(十)世尊。菩提称世尊、即我等见世尊、何者、反迷为觉之时也。反者何、以微尘转真如时(十一)何以故。觉微尘即实相、无相真如在目前(十二)若微尘实有者。迷见微尘是微尘、悟见微尘非微尘、何以故、迷见诸相、执著是相、悟见诸相非相、诸佛见诸尘相、非相、非非相。当参(十三)佛即不说、是微尘众。凡是有相、皆是尘相、佛即不说、如来无相无说、亦无有见相、故名不说(十四)所以者何。诸说法相、犹如舟筏、至彼岸已、当舍舟筏、不可负舟、而至宝地、是故说法如是(十五)佛说微尘众。佛说尘相、向未彻者而言。未彻之人、不可离诸尘相、倘离尘相、寸步难行。犹如周岁儿童、初能行走、非父即母携手耳前进。至十岁时、何劳父母、而携儿手而行耶。如来说法亦复如是。至法王所、当甩手摇臂、而升堂(十六)即非微尘众。凡是有相、皆是虚伪、即非者、非真常也。微尘众者、妄想飞腾也。犹如我佛如来、仰面而观星、忽然大悟、明星亦是尘相也。然而未悟之前、当依秀师言、时时勤拂拭、勿使惹尘埃。悟已即见、本来无一物、何处惹尘埃、为入室(十七)是名微尘众。故凡夫以尘相而生、以尘相而死、所以生死不了。倘若见尘非尘、即名至圣、皆一心造。凡不能圣者、业障本心故。无业即圣。欲无业者、当无四相也。能无四相者、诸业不释亦释矣</p><p style="line-height:1.5em">　　世尊⊙如来所说⊙三千大千世界⊙即非世界⊙是名世界⊙何以故⊙若世界实有者⊙即是一合相⊙如来说一合相⊙即非一合相⊙是名一合相⊙须菩提⊙一合相者⊙即是不可说⊙但凡夫之人⊙贪著其事⊙</p><p style="line-height:1.5em">　　注</p><p style="line-height:1.5em">　　1、世尊⊙称世尊者、菩提继续解其要也2、如来所说、三千大千世界⊙世尊所说、大千世界微尘义3、皆非世界⊙真心本性、谛观一切大千世界、非真常性4、是名世界⊙尘土山河、及七宝聚、而为世界相5、何以故⊙菩提自问、而自释其要6、若世界实有者⊙倘若世界常住而不灭7、即是一合相⊙即是慧命与虚空、合而为一也8、如来说一合相⊙本心慧命、与灵觉识者、无可能见、亦无名字9、即非一合相⊙本性遍虚空、尽法界、无头无尾、无言说、是故名即非10、是名一合相⊙本性无穷、亦无竭止、以凡情而立名、且名一合相11、须菩提⊙如来呼名插义12、一合相者⊙如来叠用菩提语13、即是不可说⊙真法无言、即不可说14、但凡夫之人⊙但凡夫执著识心相15、贪著其事⊙凡夫不明其道义、以六根贪六尘、为虚旦一合相、而不明本心与虚空、真常一合相、所以佛说、但凡夫之人、贪著其事。即为凡夫、六根贪六尘事</p><p style="line-height:1.5em">　　解</p><p style="line-height:1.5em">　　(一)&nbsp;称世尊者、菩提复解前意也(二)如来说三千大千世界者、菩提发挥其要也(三)即非世界者、凡有名相、皆是虚伪、而无真常性(四)是名世界者、业相聚合而成也(五)何以故者、其义究竟解耶(六)若世界实有者、若世界是真常性(七)即是一合相者、真性与虚空、本来是无相之体、若言合者、是头上安头、世界是幻也(八)如来说一合相者、而凡夫不能无也、所谓凡夫、眼见色与色合、耳闻圣、与声合、以及情与意合、识别与是非合、是名苟且一合相、亦名一合执(九)即非一合相者、凡是有相皆是虚旦、虚旦者、易变而无常、故名即非(十)是名一合相者、凡夫贪著苟且、强立虚名耳(十一)须菩提者、既说至此、如来呼名而插意、使诸后学、明其至要之道(十二)一合相者、佛说汝须菩提、所说一合相之义(十三)即是不可说者、倘若说破、而凡夫、不能明其义、得其道性、故如来大慈、使诸学者、自悟而自得其义、若得者、即非凡夫也、即得初二三果也(十四)但凡夫之人者、凡夫见色合色、闻声合声之人也(十五)贪著其事者、即贪著、色声香味触、意识之事、即贪著名利双辉、五蕴诸欲之事、所谓凡合凡情、而为相执。故华严经云、离诸和合相、是名无上觉、其义即如是</p><p style="line-height:1.5em">　　偈云</p><p style="line-height:1.5em">　　三千大千均是执&nbsp;无执亦无三大千</p><p style="line-height:1.5em">　　是名世界即是限&nbsp;若无凡情限亦无</p><p style="line-height:1.5em">　　世界非有亦非无&nbsp;非非之中有真如</p><p style="line-height:1.5em">　　贪著即是凡夫相&nbsp;无著无贪第一禅</p><p style="line-height:1.5em">　　凡夫执著一合相&nbsp;非凡无执为解脱</p><p style="line-height:1.5em">　　一尘无染何为界&nbsp;万象如如复如如</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 