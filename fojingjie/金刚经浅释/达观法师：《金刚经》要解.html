<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,达观法师：《金刚经》要解' />
<link href='../../3/css/3.css' rel='stylesheet' type='text/css'></head><body><script charset='utf-8' src='../3/js/hengfu.js'></script><script charset='utf-8' src='../3/js/hengfu2.js'></script><hr><center><div class='zw'>达观法师：《金刚经》要解</div></center><br><center><div>来源：学佛网</div></center><br><div class='zw'>		<br>
		<br>
		<p style="line-height:1.5em">　　金刚经/要解</p><p style="line-height:1.5em">　　如是我闻。一时,佛在舍卫国,祇树给孤独园,与大比丘众千二百五十人俱。</p><p style="line-height:1.5em">　　【修行】</p><p style="line-height:1.5em">　　依此观才能知,因缘聚散的条件、时间、变化之真理&nbsp;。</p><p style="line-height:1.5em">　　尔时,世尊食时,着衣持钵,入舍卫大城乞食。于其城中,次第乞已,还至本处。饭食讫,收衣钵,洗足已,敷座而坐。</p><p style="line-height:1.5em">　　【修行】</p><p style="line-height:1.5em">　　修行就在日常生活,要时时观照行、住、坐、卧、动、静、语、默之中的每个当下。</p><p style="line-height:1.5em">　　时长老须菩提,在大众中即从座起,偏袒右肩,右膝着地,合掌恭敬而白佛言:希有!世尊!</p><p style="line-height:1.5em">　　【修行】</p><p style="line-height:1.5em">　　不懂就要问,要问得诚心,要问得恭敬,要常赞叹别人,随喜功德。</p><p style="line-height:1.5em">　　如来善护念诸菩萨,善付嘱诸菩萨。</p><p style="line-height:1.5em">　　【修行】</p><p style="line-height:1.5em">　　修行在起心动念处修,要善护自己的心念,不起恶念、妄念,不要攀缘,要记得佛所交代的话,依教奉行!</p><p style="line-height:1.5em">　　世尊!善男子、善女人,发阿耨多罗三藐三菩提心,云何应住?云何降伏其心?</p><p style="line-height:1.5em">　　【修行】</p><p style="line-height:1.5em">　　还未发心修行,当下发心;已发心者,使祂不退;常存道心,便能降伏其心。</p><p style="line-height:1.5em">　　佛言:善哉,善哉。须菩提!如汝所说:如来善护念诸菩萨,善付嘱诸菩萨,汝今谛听!当为汝说:</p><p style="line-height:1.5em">　　【修行】</p><p style="line-height:1.5em">　　钟不敲不响,人不问不答,既然已问,当一心听讲。</p><p style="line-height:1.5em">　　善男子、善女人,发阿耨多罗三藐三菩提心,应如是住,如是降伏其心。</p><p style="line-height:1.5em">　　【修行】</p><p style="line-height:1.5em">　　一灯能除千年暗,一智能灭万年愚,发心之时,其心自降,应这样安住。</p><p style="line-height:1.5em">　　唯然。世尊!愿乐欲闻。</p><p style="line-height:1.5em">　　【修行】</p><p style="line-height:1.5em">　　闻法要心甘情愿,放下身心世界一切杂念,以此为重,生死事大。</p><p style="line-height:1.5em">　　佛告须菩提:诸菩萨摩诃萨应如是降伏其心!所有一切众生之类:若卵生、若胎生、若湿生、若化生;若有色、若无色;若有想、若无想、若非有想非无想,我皆令入无余涅槃而灭度之。如是灭度无量无数无边众生,实无众生得灭度者。</p><p style="line-height:1.5em">　　【修行】</p><p style="line-height:1.5em">　　发心度人,自我的执着、私心就渐渐破除,所以妄心自然降伏。度一切众生,直到都解脱为止;随缘度化,亦不须刻意攀缘,实际上还是众生自度。</p><p style="line-height:1.5em">　　何以故?须菩提!若菩萨有我相、人相、众生相、寿者相,即非菩萨。</p><p style="line-height:1.5em">　　【修行】</p><p style="line-height:1.5em">　　要行菩萨道,首先要破除执着,把我、我所,你我对待,及一切相对的概念破掉。</p><p style="line-height:1.5em">　　复次,须菩提!菩萨于法,应无所住,行于布施,所谓不住色布施,不住声香味触法布施。须菩提!菩萨应如是布施,不住于相。</p><p style="line-height:1.5em">　　【修行】</p><p style="line-height:1.5em">　　布施就是帮助于人,不应存有要人回馈之心,或是感谢之心;只问自己做了什么,不要去想别人回报什么。</p><p style="line-height:1.5em">　　何以故?若菩萨不住相布施,其福德不可思量。须菩提!于意云何?东方虚空可思量不?不也,世尊!须菩提!南西北方四维上下虚空可思量不?不也,世尊!须菩提!菩萨无住相布施,福德亦复如是不可思量。须菩提!菩萨但应如所教住。</p><p style="line-height:1.5em">　　【修行】</p><p style="line-height:1.5em">　　有限不及无限,有量不及无量;有执着之心,所得亦小;心似虚空,亦无虚空之想,其福德不可思量。</p><p style="line-height:1.5em">　　须菩提!于意云何?可以身相见如来不?不也,世尊!不可以身相得见如来。何以故?如来所说身相,即非身相。</p><p style="line-height:1.5em">　　【修行】</p><p style="line-height:1.5em">　　事相和理体,可谓一表一里,是因缘起产生了现象,此事相本质就是空,故说色空不二。</p><p style="line-height:1.5em">　　佛告须菩提:凡所有相,皆是虚妄。若见诸相非相,则见如来。</p><p style="line-height:1.5em">　　【修行】</p><p style="line-height:1.5em">　　行者要常观诸相,便可发现其生灭变化无常,故说是虚假,明其假,故不起妄想,若知道其真相,便当下自见本性。</p><p style="line-height:1.5em">　　须菩提白佛言:世尊!颇有众生,得闻如是言说章句,生实信不?佛告须菩提:莫作是说。如来灭后,后五百岁,有持戒修福者,于此章句能生信心,以此为实。</p><p style="line-height:1.5em">　　【修行】</p><p style="line-height:1.5em">　　对于没有经历过的人,跟他谈此事,他当然不信;唯有亲自体验,才知此滋味。学佛修行,应多植福,常为人服务便是种福田;有福障碍就少,加上不断精进,就容易开启智慧。</p><p style="line-height:1.5em">　　当知是人不于一佛二佛三四五佛而种善根,已于无量千万佛所种诸善根,闻是章句,乃至一念生净信者,须菩提!如来悉知悉见,是诸众生得如是无量福德。</p><p style="line-height:1.5em">　　【修行】</p><p style="line-height:1.5em">　　虽造多福,烦恼不除,亦是枉然;一念生起清净之心,福德无量。无烦恼罣碍,才是有福气的人。</p><p style="line-height:1.5em">　　何以故?是诸众生无复我相、人相、众生相、寿者相。无法相,亦无非法相。何以故?是诸众生若心取相,则为着我人众生寿者。若取法相,即着我人众生寿者。何以故?若取非法相,则着我人众生寿者。</p><p style="line-height:1.5em">　　【修行】</p><p style="line-height:1.5em">　　不执身心境,不执有与空,亦不执此概念;不执则一切无碍,空不是没有,而是不受影响,却充满生机。</p><p style="line-height:1.5em">　　是故不应取法,不应取非法。以是义故,如来常说:汝等比丘,知我说法,如筏喻者,法尚应舍,何况非法。</p><p style="line-height:1.5em">　　【修行】</p><p style="line-height:1.5em">　　想取就是执着,佛法是药,有病当服,无病则舍;问病是否除,切莫迷在是什么药。</p><p style="line-height:1.5em">　　须菩提!于意云何?如来得阿耨多罗三藐三菩提耶?如来有所说法耶?须菩提言:如我解佛所说义,无有定法名阿耨多罗三藐三菩提,亦无有定法,如来可说。</p><p style="line-height:1.5em">　　【修行】</p><p style="line-height:1.5em">　　迷时有分别对待,悟了本是一体;迷时有佛可成,有法可说;悟了自性是佛,无一法可说。</p><p style="line-height:1.5em">　　何以故?如来所说法,皆不可取、不可说、非法、非非法。所以者何?一切贤圣,皆以无为法而有差别。</p><p style="line-height:1.5em">　　【修行】</p><p style="line-height:1.5em">　　从有什么,到无什么,这是修行的过程;从无什么,到有什么,这是度众的过程;无有尽离,是证悟的结果。</p><p style="line-height:1.5em">　　须菩提!于意云何?若人满三千大千世界七宝以用布施,是人所得福德,宁为多不?须菩提言:甚多,世尊!何以故?是福德即非福德性,是故如来说,福德多。若复有人,于此经中受持,乃至四句偈等,为他人说,其福胜彼。</p><p style="line-height:1.5em">　　【修行】</p><p style="line-height:1.5em">　　事不离理,虽未悟理,能以财物布施,其福甚多。修行从做得到的先做;若悟不了,读诵经典总做得到吧!虽入不了定,静坐总做得到吧!</p><p style="line-height:1.5em">　　何以故?须菩提!一切诸佛,及诸佛阿耨多罗三藐三菩提法,皆从此经出。须菩提!所谓佛、法者,即非佛、法。</p><p style="line-height:1.5em">　　【修行】</p><p style="line-height:1.5em">　　学佛若没有智慧,怎能觉悟;此经是般若经,依此而修,不但是自己觉悟,连一切诸佛也是这般。</p><p style="line-height:1.5em">　　须菩提!于意云何?须陀洹能作是念:我得须陀洹果不?须菩提言:不也,世尊!何以故?须陀洹名为入流,而无所入,不入色声香味触法,是名须陀洹。</p><p style="line-height:1.5em">　　【修行】</p><p style="line-height:1.5em">　　初果不执六尘,方证初果。</p><p style="line-height:1.5em">　　须菩提!于意云何?斯陀含能作是念:我得斯陀含果不?须菩提言:不也,世尊!何以故?斯陀含名一往来,而实无往来,是名斯陀含。</p><p style="line-height:1.5em">　　【修行】</p><p style="line-height:1.5em">　　二果不执往来,方证二果。</p><p style="line-height:1.5em">　　须菩提!于意云何?阿那含能作是念:我得阿那含果不?须菩提言:不也,世尊!何以故?阿那含名为不来,而无不来,是故名阿那含。</p><p style="line-height:1.5em">　　【修行】</p><p style="line-height:1.5em">　　三果不执不来,方证三果。</p><p style="line-height:1.5em">　　须菩提!于意云何?阿罗汉能作是念:我得阿罗汉道不?须菩提言:不也,世尊!何以故?实无有法名阿罗汉。世尊!若阿罗汉作是念:我得阿罗汉道,即为着我人众生寿者。</p><p style="line-height:1.5em">　　【修行】</p><p style="line-height:1.5em">　　四果不执此名,方证四果。</p><p style="line-height:1.5em">　　世尊!佛说我得无诤三昧,人中最为第一,是第一离欲阿罗汉。我不作是念:我是离欲阿罗汉。世尊!我若作是念:我得阿罗汉道,世尊则不说须菩提是乐阿兰那行者!以须菩提实无所行,而名须菩提是乐阿兰那行。</p><p style="line-height:1.5em">　　【修行】</p><p style="line-height:1.5em">　　行者不与人争辩,知众生意识心作祟;行者不贪染而迷六欲,故得清净。</p><p style="line-height:1.5em">　　佛告须菩提:于意云何?如来昔在燃灯佛所,于法有所得不?不也,世尊!如来在燃灯佛所,于法实无所得。</p><p style="line-height:1.5em">　　【修行】</p><p style="line-height:1.5em">　　事上来说,有得是知,一切无所得;理上来谈,无所得是,本来无一物。</p><p style="line-height:1.5em">　　须菩提!于意云何?菩萨庄严佛土不?不也,世尊!何以故?庄严佛土者,则非庄严,是名庄严。</p><p style="line-height:1.5em">　　【修行】</p><p style="line-height:1.5em">　　凡夫庄严外在,行者庄严内心,内心不净,外在何益;故当庄严内外,而不执庄严相,正所谓心净则国土净。</p><p style="line-height:1.5em">　　是故须菩提,诸菩萨摩诃萨应如是生清净心,不应住色生心,不应住声香味触法生心,应无所住,而生其心。</p><p style="line-height:1.5em">　　【修行】</p><p style="line-height:1.5em">　　知一切相是虚妄,才能无所执着;因不染一尘,故生清净心。行者要用「应无所住,而生其心。」来起观照,察觉有所住,就应即刻放下;察觉生不起慈悲心、精进心、欢喜心、清净心,就应知障碍在哪里。</p><p style="line-height:1.5em">　　须菩提!譬如有人,身如须弥山王,于意云何?是身为大不?须菩提言:甚大,世尊!何以故?佛说非身,是名大身。须菩提!如恒河中所有沙数,如是沙等恒河,于意云何?是诸恒河沙宁为多不?须菩提言:甚多,世尊!但诸恒河尚多无数,何况其沙!</p><p style="line-height:1.5em">　　【修行】</p><p style="line-height:1.5em">　　地大不及天大,有相不如无相大;世人只在相上比较,而不知其心不可限量,实为可惜。</p><p style="line-height:1.5em">　　须菩提!我今实言告汝:若有善男子、善女人,以七宝满尔所恒河沙数三千大千世界,以用布施,得福多不?须菩提言:甚多,世尊!佛告须菩提:若善男子、善女人,于此经中,乃至受持四句偈等,为他人说,而此福德胜前福德。</p><p style="line-height:1.5em">　　【修行】</p><p style="line-height:1.5em">　　虽以更多财物布施,不及开启智慧,自觉觉他。</p><p style="line-height:1.5em">　　复次,须菩提!随说是经,乃至四句偈等,当知此处,一切世间、天、人、阿修罗,皆应供养,如佛塔庙。</p><p style="line-height:1.5em">　　【修行】</p><p style="line-height:1.5em">　　有殊胜的因缘,为人解说金刚经全部,讲者及听者,都应赞叹;若无此机会,就随缘讲说任何一段经文,使众生离苦得乐。由于行者的修为,别人自然恭敬供养,像礼佛塔一样。</p><p style="line-height:1.5em">　　何况有人尽能受持读诵。须菩提!当知是人成就最上第一希有之法,若是经典所在之处,则为有佛,若尊重弟子。</p><p style="line-height:1.5em">　　【修行】</p><p style="line-height:1.5em">　　先熟读此经文,再默记于心,然后了解经义,依教奉行,则能完全受持,定当有所成就。</p><p style="line-height:1.5em">　　尔时,须菩提白佛言:世尊!当何名此经?我等云何奉持?佛告须菩提:是经名为金刚般若波罗蜜,以是名字,汝当奉持。所以者何?须菩提!佛说般若波罗蜜,则非般若波罗蜜,是名般若波罗蜜。</p><p style="line-height:1.5em">　　【修行】</p><p style="line-height:1.5em">　　全经的精神,在于经题,故应依此来受持。金刚是不动的本体,勿被境所转;般若是智慧的妙用,于生活中去展现;波罗蜜是事情的完成,故要精进去达成每件事。亦不去执着金刚般若波罗蜜之法,方能大用。</p><p style="line-height:1.5em">　　须菩提!于意云何?如来有所说法不?须菩提白佛言:世尊!如来无所说。</p><p style="line-height:1.5em">　　【修行】</p><p style="line-height:1.5em">　　当处说法,随处灭尽,若有说法,便是执着。虽然说法,亦是本有,并非别人说般若,汝就有此,而是自性本有的。</p><p style="line-height:1.5em">　　须菩提!于意云何?三千大千世界所有微尘是为多不?须菩提言:甚多,世尊!须菩提!诸微尘,如来说非微尘,是名微尘。如来说:世界,非世界,是名世界。</p><p style="line-height:1.5em">　　【修行】</p><p style="line-height:1.5em">　　不执小亦不执大,大小不是问题,执着才是病。不论由小至大,不管从内到外,这些都是对待,事实若无微尘,怎成世界,故微尘世界,名异而实同。</p><p style="line-height:1.5em">　　须菩提!于意云何?可以三十二相见如来不?不也,世尊!何以故?如来说:三十二相,即是非相,是名三十二相。</p><p style="line-height:1.5em">　　【修行】</p><p style="line-height:1.5em">　　阿难尊者,见佛相好,故发心随佛出家。相虽庄严,亦是虚妄,凡夫与佛,也是这样。</p><p style="line-height:1.5em">　　须菩提!若有善男子、善女人,以恒河沙等身命布施;若复有人,于此经中,乃至受持四句偈等,为他人说,其福甚多!</p><p style="line-height:1.5em">　　【修行】</p><p style="line-height:1.5em">　　虽以身命布施,福胜七宝,然亦不能解脱生死,故受持般若经,方为究竟。</p><p style="line-height:1.5em">　　尔时,须菩提闻说是经,深解义趣,涕泪悲泣,而白佛言:希有,世尊!佛说如是甚深经典,我从昔来所得慧眼,未曾得闻如是之经。</p><p style="line-height:1.5em">　　【修行】</p><p style="line-height:1.5em">　　行深才能解深,行深由读诵而来,读诵从信而来,信由自身而来,若己不行,怎么行深,又怎能深解呢?</p><p style="line-height:1.5em">　　世尊!若复有人得闻是经,信心清净,则生实相,当知是人,成就第一希有功德。世尊!是实相者,则是非相,是故如来说名实相。</p><p style="line-height:1.5em">　　【修行】</p><p style="line-height:1.5em">　　六祖惠能大师,一闻此经,即得开悟,定是菩萨乘愿再来。我们闻此经,还不一定相信,甚至胡思乱想,或是想读更多的经典,心怎能清净,这是不会见到实相的。实相亦是假名,名为实相。</p><p style="line-height:1.5em">　　世尊!我今得闻如是经典,信解受持不足为难,若当来世,后五百岁,其有众生,得闻是经,信解受持,是人则为第一希有。</p><p style="line-height:1.5em">　　【修行】</p><p style="line-height:1.5em">　　末法众生,德薄垢重,由于诱因太多,资讯太泛滥,能闻此经,就可信解,可谓第一希有。</p><p style="line-height:1.5em">　　何以故?此人无我相、人相、众生相、寿者相。所以者何?我相即是非相,人相、众生相、寿者相即是非相。何以故?离一切诸相,则名诸佛。</p><p style="line-height:1.5em">　　【修行】</p><p style="line-height:1.5em">　　行者无我执、无法执,便离一切诸相,要破相就要正观,方能大彻大悟。</p><p style="line-height:1.5em">　　佛告须菩提:如是!如是!若复有人,得闻是经,不惊、不怖、不畏,当知是人甚为希有。</p><p style="line-height:1.5em">　　【修行】</p><p style="line-height:1.5em">　　相信故不惊,清净故不怖,行正故不畏,此人甚为希有。</p><p style="line-height:1.5em">　　何以故?须菩提!如来说:第一波罗蜜,非第一波罗蜜,是名第一波罗蜜。</p><p style="line-height:1.5em">　　【修行】</p><p style="line-height:1.5em">　　五度像盲,般若像眼;若无般若智慧,怎能解脱,故为第一波罗蜜。布施去悭贪,持戒得清净,忍辱除瞋心,精进免懈怠,禅定不散乱,般若有智慧。</p><p style="line-height:1.5em">　　须菩提!忍辱波罗蜜,如来说非忍辱波罗蜜,是名忍辱波罗蜜。</p><p style="line-height:1.5em">　　【修行】</p><p style="line-height:1.5em">　　修忍辱波罗蜜,若有忍耐之心,即非忍辱波罗蜜,而是着相修行,遇境不动才是忍辱。</p><p style="line-height:1.5em">　　何以故?须菩提!如我昔为歌利王割截身体,我于尔时,无我相、无人相、无众生相、无寿者相。何以故?我于往昔节节支解时,若有我相、人相、众生相、寿者相,应生瞋恨。须菩提!又念过去于五百世作忍辱仙人,于尔所世,无我相、无人相、无众生相、无寿者相。</p><p style="line-height:1.5em">　　【修行】</p><p style="line-height:1.5em">　　冰冻三尺,非一日之寒;今之忍辱,非一蹴可及。所有的成就也是这样,累积过去的历练,遇境方能经得起考验。</p><p style="line-height:1.5em">　　是故须菩提!菩萨应离一切相,发阿耨多罗三藐三菩提心。</p><p style="line-height:1.5em">　　【修行】</p><p style="line-height:1.5em">　　有相发心,是有为法;离相发心,是无为法;有无尽离,真发菩提心。</p><p style="line-height:1.5em">　　不应住色生心,不应住声香味触法生心,应生无所住心。若心有住,则为非住。是故佛说:菩萨心不应住色布施。须菩提!菩萨为利益一切众生,应如是布施。</p><p style="line-height:1.5em">　　【修行】</p><p style="line-height:1.5em">　　真为众生,应破除一切私心,及自我意识,来行大慈悲心。</p><p style="line-height:1.5em">　　如来说:一切诸相,即是非相。又说:一切众生,则非众生。</p><p style="line-height:1.5em">　　【修行】</p><p style="line-height:1.5em">　　心佛众生,三无差别,凡夫有差,诸佛无别。</p><p style="line-height:1.5em">　　须菩提!如来是真语者、实语者、如语者、不诳语者、不异语者。</p><p style="line-height:1.5em">　　【修行】</p><p style="line-height:1.5em">　　行者应言:真理、实相、如法、爱语、一致之语言。所谓:「唯传见性法,出世破邪宗。」</p><p style="line-height:1.5em">　　须菩提!如来所得法,此法无实无虚。</p><p style="line-height:1.5em">　　【修行】</p><p style="line-height:1.5em">　　法是无常,故无实;却有作用,故无虚。知心无实,故「无所住」;知法无虚,故「生其心」。</p><p style="line-height:1.5em">　　须菩提!若菩萨心住于法而行布施,如人入暗,则无所见;若菩萨心不住法而行布施,如人有目,日光明照,见种种色。</p><p style="line-height:1.5em">　　【修行】</p><p style="line-height:1.5em">　　心有所住,无明即生,不见真相,不明空理,像人入暗,则无所见;住心若除,菩提即生,则见实相,像人有目,日光明照,见种种色。</p><p style="line-height:1.5em">　　须菩提!当来之世,若有善男子、善女人,能于此经受持读诵,则为如来以佛智慧,悉知是人,悉见是人,皆得成就无量无边功德。</p><p style="line-height:1.5em">　　【修行】</p><p style="line-height:1.5em">　　前人走过的路,是最好的捷径。五祖弘忍及惠能大师,皆要我们持诵金刚经,依此而修,即得见性。</p><p style="line-height:1.5em">　　须菩提!若有善男子、善女人,初日分以恒河沙等身布施,中日分复以恒河沙等身布施,后日分亦以恒河沙等身布施,如是无量百千万亿劫以身布施;若复有人,闻此经典,信心不逆,其福胜彼,何况书写、受持、读诵、为人解说。</p><p style="line-height:1.5em">　　【修行】</p><p style="line-height:1.5em">　　精进多劫以身布施,不及闻此经典,信心不退之福德;若依此书写、受持、读诵、为人解说之次第而修,定可成就。</p><p style="line-height:1.5em">　　须菩提!以要言之,是经有不可思议、不可称量、无边功德。如来为发大乘者说,为发最上乘者说。</p><p style="line-height:1.5em">　　【修行】</p><p style="line-height:1.5em">　　大经大智能解,大故不可思议、不可称量、无边功德。今闻大乘,能信便是大根器,若去大向小,就是小根器。</p><p style="line-height:1.5em">　　若有人能受持读诵,广为人说,如来悉知是人,悉见是人,皆成就不可量、不可称、无有边、不可思议功德,如是人等,则为荷担如来阿耨多罗三藐三菩提。</p><p style="line-height:1.5em">　　【修行】</p><p style="line-height:1.5em">　　受持读诵是自觉,广为人说是觉他;四句偈虽少,却可渐入全经;初为人解说,以后广为人说,其人成就不可思议,亦荷担如来家业。</p><p style="line-height:1.5em">　　何以故?须菩提!若乐小法者,着我见、人见、众生见、寿者见,则于此经,不能听受读诵、为人解说。</p><p style="line-height:1.5em">　　【修行】</p><p style="line-height:1.5em">　　乐于小乘法者,没有大根器,是不能听受大乘经典,更何谈为人解说。因无大智,故好之;因无大悲,故乐之。</p><p style="line-height:1.5em">　　须菩提!在在处处,若有此经,一切世间天人阿修罗,所应供养;当知此处,则为是塔,皆应恭敬,作礼围遶,以诸华香而散其处。</p><p style="line-height:1.5em">　　【修行】</p><p style="line-height:1.5em">　　行者若能照金刚经修持,不论何时,不论何处,皆为众生所恭敬,且受供养,与佛无异。</p><p style="line-height:1.5em">　　复次,须菩提!善男子、善女人,受持读诵此经,若为人轻贱,是人先世罪业,应堕恶道,以今世人轻贱故,先世罪业则为消灭,当得阿耨多罗三藐三菩提。</p><p style="line-height:1.5em">　　【修行】</p><p style="line-height:1.5em">　　为人轻贱,往昔造恶;今闻金刚经,当善自护念来自度,依佛所付嘱去度人,先世罪业则为消灭,当得阿耨多罗三藐三菩提果。</p><p style="line-height:1.5em">　　须菩提!我念过去无量阿僧祇劫,于然灯佛前,得值八百四千万亿那由他诸佛,悉皆供养承事,无空过者;若复有人,于后末世,能受持读诵此经,所得功德,于我所供养诸佛功德,百分不及一,千万亿分,乃至算数、譬喻所不能及。</p><p style="line-height:1.5em">　　【修行】</p><p style="line-height:1.5em">　　行者当供养三宝、父母、师长及一切众生,且亲自承事其劳。然而供养承事诸佛,却不及受持读诵此经之功德,此世尊苦口婆心,一再叮咛教诲,我们当觉醒!</p><p style="line-height:1.5em">　　须菩提!若善男子、善女人,于后末世,有受持读诵此经,所得功德,我若具说者,或有人闻,心则狂乱,狐疑不信。须菩提!当知是经义不可思议,果报亦不可思议。</p><p style="line-height:1.5em">　　【修行】</p><p style="line-height:1.5em">　　闻此经典,能信是大智,受持是大行,读诵是大悲,荷担是大愿,因经义不可思议,故十方三世,一切佛皆由此经出。果报亦不可思议,先世罪业则为消灭,当得阿耨多罗三藐三菩提。</p><p style="line-height:1.5em">　　尔时,须菩提白佛言:世尊!善男子、善女人,发阿耨多罗三藐三菩提心,云何应住?云何降伏其心?</p><p style="line-height:1.5em">　　【修行】</p><p style="line-height:1.5em">　　修行应先发菩提心,但亦不可执此心,若执此心,便是着相。</p><p style="line-height:1.5em">　　佛告须菩提:善男子、善女人,发阿耨多罗三藐三菩提者,当生如是心,我应灭度一切众生。灭度一切众生已,而无有一众生实灭度者。何以故?若菩萨有我相、人相、众生相、寿者相,即非菩萨。</p><p style="line-height:1.5em">　　【修行】</p><p style="line-height:1.5em">　　度一切众生的心是「慈悲」,无有一众生可度是「智慧」。</p><p style="line-height:1.5em">　　所以者何?须菩提!实无有法发阿耨多罗三藐三菩提心者。</p><p style="line-height:1.5em">　　【修行】</p><p style="line-height:1.5em">　　诸法本来空寂,实无菩提心可言!</p><p style="line-height:1.5em">　　须菩提!于意云何?如来于然灯佛所,有法得阿耨多罗三藐三菩提不?不也,世尊!如我解佛所说义,佛于然灯佛所,无有法得阿耨多罗三藐三菩提。佛言:如是,如是。须菩提!实无有法如来得阿耨多罗三藐三菩提。</p><p style="line-height:1.5em">　　【修行】</p><p style="line-height:1.5em">　　佛本自心,谁能给予。</p><p style="line-height:1.5em">　　须菩提!若有法如来得阿耨多罗三藐三菩提,然灯佛则不与我授记:汝于来世,当得作佛,号释迦牟尼。以实无有法得阿耨多罗三藐三菩提,是故然灯佛与我授记,作是言:汝于来世,当得作佛,号释迦牟尼。</p><p style="line-height:1.5em">　　【修行】</p><p style="line-height:1.5em">　　不明此义,不能觉悟;了然于心,授记为佛。</p><p style="line-height:1.5em">　　何以故?如来者,即诸法如义。若有人言:如来得阿耨多罗三藐三菩提。须菩提!实无有法,佛得阿耨多罗三藐三菩提。</p><p style="line-height:1.5em">　　【修行】</p><p style="line-height:1.5em">　　道本自然,佛亦是,明白本来,即是如来。</p><p style="line-height:1.5em">　　须菩提!如来所得阿耨多罗三藐三菩提,于是中无实无虚。是故如来说:一切法皆是佛法。须菩提!所言一切法者,即非一切法,是故名一切法。</p><p style="line-height:1.5em">　　【修行】</p><p style="line-height:1.5em">　　心本无实无虚,缘起说有,缘灭言无,无有定法可以言说。</p><p style="line-height:1.5em">　　须菩提!譬如人身长大。须菩提言:世尊!如来说:人身长大,则为非大身,是名大身。</p><p style="line-height:1.5em">　　【修行】</p><p style="line-height:1.5em">　　大与小对,非是真大;无有对待,是名大也。</p><p style="line-height:1.5em">　　须菩提!菩萨亦如是。若作是言:我当灭度无量众生,即不名菩萨。何以故?须菩提!无有法名为菩萨。是故佛说:一切法无我、无人、无众生、无寿者。</p><p style="line-height:1.5em">　　【修行】</p><p style="line-height:1.5em">　　名,可名,非常名。心、佛、众生,皆是假名矣!</p><p style="line-height:1.5em">　　须菩提!若菩萨作是言:我当庄严佛土,是不名菩萨。何以故?如来说:庄严佛土者,即非庄严,是名庄严。</p><p style="line-height:1.5em">　　【修行】</p><p style="line-height:1.5em">　　庄严于心,离心非庄严;无心即是庄严道心。</p><p style="line-height:1.5em">　　须菩提!若菩萨通达无我、法者,如来说名真是菩萨。</p><p style="line-height:1.5em">　　【修行】</p><p style="line-height:1.5em">　　五蕴皆空,本是无我;诸法生灭,当下空寂。</p><p style="line-height:1.5em">　　须菩提!于意云何?如来有肉眼不?如是,世尊!如来有肉眼。</p><p style="line-height:1.5em">　　【修行】</p><p style="line-height:1.5em">　　佛由人成,故如来有肉眼。</p><p style="line-height:1.5em">　　须菩提!于意云何?如来有天眼不?如是,世尊!如来有天眼。</p><p style="line-height:1.5em">　　【修行】</p><p style="line-height:1.5em">　　佛无障碍,故如来有天眼。</p><p style="line-height:1.5em">　　须菩提!于意云何?如来有慧眼不?如是,世尊!如来有慧眼。</p><p style="line-height:1.5em">　　【修行】</p><p style="line-height:1.5em">　　佛有智慧,故如来有慧眼。</p><p style="line-height:1.5em">　　须菩提!于意云何?如来有法眼不?如是,世尊!如来有法眼。</p><p style="line-height:1.5em">　　【修行】</p><p style="line-height:1.5em">　　佛悟诸法,故如来有法眼。</p><p style="line-height:1.5em">　　须菩提!于意云何?如来有佛眼不?如是,世尊!如来有佛眼。</p><p style="line-height:1.5em">　　【修行】</p><p style="line-height:1.5em">　　佛已证得,故如来有佛眼。</p><p style="line-height:1.5em">　　须菩提!于意云何?恒河中所有沙,佛说是沙不?如是,世尊!如来说是沙。须菩提!于意云何?如一恒河中所有沙,有如是等恒河,是诸恒河所有沙数,佛世界如是,宁为多不?甚多,世尊!佛告须菩提:尔所国土中,所有众生,若干种心,如来悉知。</p><p style="line-height:1.5em">　　【修行】</p><p style="line-height:1.5em">　　心之复杂,虽胜于恒河沙,但一切变化,不离自心也,故众生种心,如来悉知。</p><p style="line-height:1.5em">　　何以故?如来说:诸心皆为非心,是名为心。所以者何?须菩提!过去心不可得,现在心不可得,未来心不可得。</p><p style="line-height:1.5em">　　【修行】</p><p style="line-height:1.5em">　　众生妄心,如来真心;真妄二心,实是同心。</p><p style="line-height:1.5em">　　须菩提!于意云何?若有人满三千大千世界七宝以用布施,是人以是因缘,得福多不?如是,世尊!此人以是因缘,得福甚多。</p><p style="line-height:1.5em">　　【修行】</p><p style="line-height:1.5em">　　诸法本空,因果不空。</p><p style="line-height:1.5em">　　须菩提!若福德有实,如来不说得福德多;以福德无故,如来说得福德多。</p><p style="line-height:1.5em">　　【修行】</p><p style="line-height:1.5em">　　有则有范围,无则无边际,有执处处碍,无执观自在。</p><p style="line-height:1.5em">　　须菩提!于意云何?佛可以具足色身见不?不也,世尊!如来不应以色身见。何以故?如来说:具足色身,即非具足色身,是名具足色身。</p><p style="line-height:1.5em">　　【修行】</p><p style="line-height:1.5em">　　报身非法身,亦不离法身。</p><p style="line-height:1.5em">　　须菩提!于意云何?如来可以具足诸相见不?不也,世尊!如来不应以具足诸相见。何以故?如来说:诸相具足,即非具足,是名诸相具足。</p><p style="line-height:1.5em">　　【修行】</p><p style="line-height:1.5em">　　诸相非体性,亦不离体性。</p><p style="line-height:1.5em">　　须菩提!汝勿谓如来作是念:我当有所说法。莫作是念,何以故?若人言:如来有所说法,即为谤佛,不能解我所说故。须菩提!说法者,无法可说,是名说法。</p><p style="line-height:1.5em">　　【修行】</p><p style="line-height:1.5em">　　诸法本无,因人说有。</p><p style="line-height:1.5em">　　尔时,慧命须菩提白佛言:世尊!颇有众生,于未来世,闻说是法,生信心不?佛言:须菩提!彼非众生,非不众生。何以故?须菩提!众生众生者,如来说非众生,是名众生。</p><p style="line-height:1.5em">　　【修行】</p><p style="line-height:1.5em">　　迷时众生,悟时佛;佛与众生,本无别。</p><p style="line-height:1.5em">　　须菩提白佛言:世尊!佛得阿耨多罗三藐三菩提,为无所得耶?佛言:如是,如是。须菩提!我于阿耨多罗三藐三菩提乃至无有少法可得,是名阿耨多罗三藐三菩提。</p><p style="line-height:1.5em">　　【修行】</p><p style="line-height:1.5em">　　本无一物,何来所得;参透此理,即证无上。</p><p style="line-height:1.5em">　　复次,须菩提!是法平等,无有高下,是名阿耨多罗三藐三菩提。</p><p style="line-height:1.5em">　　【修行】</p><p style="line-height:1.5em">　　法因缘起,本是性空;圣凡无别,一切平等。</p><p style="line-height:1.5em">　　以无我、无人、无众生、无寿者,修一切善法,则得阿耨多罗三藐三菩提。须菩提!所言善法者,如来说非善法,是名善法。</p><p style="line-height:1.5em">　　【修行】</p><p style="line-height:1.5em">　　离一切相,修一切善,亦不执此善,是为大慈大悲也。</p><p style="line-height:1.5em">　　须菩提!若三千大千世界中所有诸须弥山王,如是等七宝聚,有人持用布施;若人以此般若波罗蜜经,乃至四句偈等,受持、为他人说,于前福德百分不及一,百千万亿分,乃至算数譬喻所不能及。</p><p style="line-height:1.5em">　　【修行】</p><p style="line-height:1.5em">　　财施,不及法施;有漏,不及无漏。</p><p style="line-height:1.5em">　　须菩提!于意云何?汝等勿谓如来作是念:我当度众生。须菩提!莫作是念。何以故?实无有众生如来度者,若有众生如来度者,如来则有我人众生寿者。</p><p style="line-height:1.5em">　　【修行】</p><p style="line-height:1.5em">　　执心度众,是凡夫;随缘度化,即佛心。</p><p style="line-height:1.5em">　　须菩提!如来说:有我者,则非有我,而凡夫之人以为有我。须菩提!凡夫者,如来说即非凡夫,是名凡夫。</p><p style="line-height:1.5em">　　【修行】</p><p style="line-height:1.5em">　　佛随世间说,非真有个我;凡夫听人言,误以有个我。</p><p style="line-height:1.5em">　　须菩提!于意云何?可以三十二相观如来不?须菩提言:如是!如是!以三十二相观如来。佛言:若以三十二相观如来者,转轮圣王即是如来。须菩提白佛言:世尊!如我解佛所说义,不应以三十二相观如来。</p><p style="line-height:1.5em">　　【修行】</p><p style="line-height:1.5em">　　相同心非同,莫以一窥全。</p><p style="line-height:1.5em">　　尔时,世尊而说偈言:若以色见我,以音声求我,是人行邪道,不能见如来。</p><p style="line-height:1.5em">　　【修行】</p><p style="line-height:1.5em">　　六尘非实,着相是邪,莫往外求,心正即是!</p><p style="line-height:1.5em">　　须菩提!汝若作是念:如来不以具足相故,得阿耨多罗三藐三菩提。须菩提!莫作是念:如来不以具足相故,得阿耨多罗三藐三菩提。</p><p style="line-height:1.5em">　　【修行】</p><p style="line-height:1.5em">　　成佛须三身具备,无此圆满即未证得。</p><p style="line-height:1.5em">　　须菩提!汝若作是念,发阿耨多罗三藐三菩提心者,说诸法断灭。莫作是念!何以故?发阿耨多罗三藐三菩提心者,于法不说断灭相。</p><p style="line-height:1.5em">　　【修行】</p><p style="line-height:1.5em">　　说有是常见,说无是断灭,故言:「此法无实无虚」之中道义。</p><p style="line-height:1.5em">　　须菩提!若菩萨以满恒河沙等世界七宝布施;若复有人知一切法无我,得成于忍,此菩萨胜前菩萨所得功德。何以故?须菩提!以诸菩萨不受福德故。</p><p style="line-height:1.5em">　　【修行】</p><p style="line-height:1.5em">　　因证无我,故不执福德;能于一切境中,安住其心也。</p><p style="line-height:1.5em">　　须菩提白佛言:世尊!云何菩萨不受福德?须菩提!菩萨所作福德,不应贪着,是故说不受福德。</p><p style="line-height:1.5em">　　【修行】</p><p style="line-height:1.5em">　　执即是贪,怎能舍;无执无贪,怎不舍。</p><p style="line-height:1.5em">　　须菩提!若有人言:如来若来若去、若坐若卧,是人不解我所说义。何以故?如来者,无所从来,亦无所去,故名如来。</p><p style="line-height:1.5em">　　【修行】</p><p style="line-height:1.5em">　　来去坐卧是生灭,自性如来无生灭。</p><p style="line-height:1.5em">　　须菩提!若善男子、善女人,以三千大千世界碎为微尘,于意云何?是微尘众宁为多不?须菩提言:甚多,世尊!何以故?若是微尘众实有者,佛即不说是微尘众,所以者何?佛说:微尘众,即非微尘众,是名微尘众。</p><p style="line-height:1.5em">　　【修行】</p><p style="line-height:1.5em">　　世界缘灭成微尘,不论微尘多小,实是因缘所灭。</p><p style="line-height:1.5em">　　世尊!如来所说三千大千世界,即非世界,是名世界。</p><p style="line-height:1.5em">　　【修行】</p><p style="line-height:1.5em">　　微尘缘生成世界,不论世界多大,实是因缘所生。</p><p style="line-height:1.5em">　　何以故?若世界实有,即是一合相。如来说:一合相,即非一合相,是名一合相。须菩提!一合相者,即是不可说,但凡夫之人贪着其事。</p><p style="line-height:1.5em">　　【修行】</p><p style="line-height:1.5em">　　微尘、世界,皆是因缘生灭,实无一法可得,只是强名一合相,莫以为真也。</p><p style="line-height:1.5em">　　须菩提!若人言:佛说我见、人见、众生见、寿者见。须菩提!于意云何?是人解我所说义不?不也,世尊!是人不解如来所说义。何以故?世尊说:我见、人见、众生见、寿者见,即非我见、人见、众生见、寿者见,是名我见、人见、众生见、寿者见。</p><p style="line-height:1.5em">　　【修行】</p><p style="line-height:1.5em">　　以众生知见,怎能悟佛知见;佛之知见,即是不存一见。</p><p style="line-height:1.5em">　　须菩提!发阿耨多罗三藐三菩提心者,于一切法,应如是知,如是见,如是信解,不生法相。须菩提!所言法相者,如来说即非法相,是名法相。</p><p style="line-height:1.5em">　　【修行】</p><p style="line-height:1.5em">　　金刚经所言,便是诸佛知见,行者当信解不疑,才不致辜负世尊之苦心。</p><p style="line-height:1.5em">　　须菩提!若有人以满无量阿僧祇世界七宝持用布施,若有善男子、善女人,发菩提心者,持于此经,乃至四句偈等,受持读诵,为人演说,其福胜彼。</p><p style="line-height:1.5em">　　【修行】</p><p style="line-height:1.5em">　　一切修行若无发心,实不能成就,故佛弟子们当发菩提心,依教修行,随缘度众。</p><p style="line-height:1.5em">　　云何为人演说,不取于相,如如不动。何以故?一切有为法,如梦幻泡影,如露亦如电,应作如是观。</p><p style="line-height:1.5em">　　【修行】</p><p style="line-height:1.5em">　　有慧则不取于相,有定则能不动,此是定慧等持也。若要有此功夫,应于一切境界,老实观照「诸行无常」,方能领悟「诸法无我」,以证「涅槃寂静」之果!</p><p style="line-height:1.5em">　　佛说是经已,长老须菩提及诸比丘、比丘尼、优婆塞、优婆夷、一切世间、天、人、阿修罗,闻佛所说,皆大欢喜,信受奉行。</p><p style="line-height:1.5em">　　【修行】</p><p style="line-height:1.5em">　　深信才会受持,奉行才可到达,切勿自欺欺人,而要老实修行。奉劝诸行者:诚心臣服佛陀,礼敬无上法义,亲近善知识们,自悟、自行,共成佛道!</p>
		<br>
		</div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 