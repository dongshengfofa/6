<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,佛经里对不食肉的开示' />
<link href='../css/3.css' rel='stylesheet' type='text/css'></head><body><script charset='utf-8' src='../js/hengfu.js'></script><script charset='utf-8' src='../js/hengfu2.js'></script><hr><center><div class='zw'>佛经里对不食肉的开示</div></center><br><center><div>作者：佚名　来源：无量光明网</div></center><br><div class='zw'><center>
<p>　　经常有同修气势汹汹的找我辩论，说佛从来没说过不让吃肉，还振振有辞的指责我&ldquo;误导人&rdquo;。五逆重罪一念回光都能往生，吃点肉怎么了？</p>
<p>　　对这些人我说话很直接：钻空子钻到<a="/" class="keylink" target="_blank">佛教</a>里来了，到了佛教里还存一种侥幸心理：&ldquo;我吃点肉算什么，没罪的。&rdquo;《<a="http://www.gming.org/fojing/lengyanjing/" class="keylink" target="_blank">楞严经</a>》里的经文&ldquo;以人食羊，羊死为人，人死为羊，如是乃至十生之类，死死生生，互来相啖，恶业俱生，穷未来际&hellip;&hellip;&rdquo;也给扔一边去了。</p>
<p>　　据我所知，佛专门讲了一部经，不让吃肉的，我前两年阅读过，我这经太多，都堆在一起了，搬腾查找起来不方便，名字好象就叫《佛说不食肉经》。</p>
<p>　　我前几天在《龙舒<a="/rmgjc/jingtu.html" class="keylink" target="_blank">净土</a>文》里也阅读到了类似经义，摘出来给晾一晾，当然，爱吃肉者可以找种种借口继续吃。</p>
<p>　　龙舒净土文卷九</p>
<p>　　佛告大慧<a="/fjrw/zhufopusa/pusa/" class="keylink" target="_blank">菩萨</a>云，有无量因缘，不应食肉。我今为汝略说。谓一切众生从本已来，展转因缘常为六亲。以亲想故，不应食肉。不净气分所生长故，不应食肉。众生闻气悉皆恐怖故，不应食肉。令<a="/rmgjc/xiuxing.html" class="keylink" target="_blank">修行</a>者慈心不生故，不应食肉。凡愚所嗜，臭秽不净，无善名称故，不应食肉。令诸咒术不成就故，不应食肉。以<a="/rmgjc/shasheng.html" class="keylink" target="_blank">杀生</a>者见形起识，深味着故，不应食肉。彼食肉者，诸天所弃故，不应食肉。令口气臭故，不应食肉。多恶梦故，不应食肉。空闲林中虎狼闻香故，不应食肉。令人饮食无节量故，不应食肉。令修<a="/rmgjc/xingzhe.html" class="keylink" target="_blank">行者</a>不生厌离故，不应食肉。我常说言，凡所饮食，作食子肉想（汝大口吞食众生子肉，众生吃汝子肉何如？），作服药想故，不应食肉。听食肉者，无有是处。大慧，凡诸杀者，为财利故，杀生屠贩。彼诸愚痴食肉众生，以钱为网，而捕诸肉。彼杀生者，若以财物，若以钩网，取彼空行水陆众生。种种杀害，屠贩求利。大慧，亦无不教不求不想而有鱼肉。以是义故，不应食肉。佛复说偈，略云，为利杀众生，以财网诸肉。二俱是恶业，死堕叫呼狱。若无教想求，则无三净肉。彼非无因有，是故不应食。酒肉葱韭蒜，悉为圣道障。食肉无慈悲，永背正<a="/rmgjc/jietuo.html" class="keylink" target="_blank">解脱</a>。及违圣表相，是故不应食。众生肉，本非所食之物。以耳闻目见惯熟，不知其非。如能断肉，固为上也。如不能断，且食三净肉而减省。食若兼味，且去其一。如两餐皆肉，且一餐以素。人生禄料有数，若此自可延寿。如早晨食素，其利甚多。一省业缘。二可清净。三不妨善业。四至晚食荤时，不至厌此而欲彼。如此自可延寿。若以食素为难，宜以食荤之费为<a="/rmgjc/sushi.html" class="keylink" target="_blank">素食</a>，则易行而可持久。若纵口腹之欲，亦无了期。语曰，世上欲无刀兵劫，须是众生不食肉。斯言可不畏哉。不免食三净肉者，次日可为所食之肉众生，念西方四圣号并<a="/rmgjc/zhenyan.html" class="keylink" target="_blank">真言</a>，以资荐往生，庶几可释怨灭罪。据阎罗王告郑邻之言，则至诚念四圣号以追荐者，必得往生。详载在第八卷。三净肉，谓不见杀，不闻杀，不疑为己杀。及自死，鸟残。为五净肉。</p>
<p>　　《入<a="http://www.gming.org/fojing/lengjiajing/" class="keylink" target="_blank">楞伽经</a>》遮食肉品：</p>
<p>　　&lsquo;是故大慧！若彼痴人自言律师，言毗尼中听人食肉，亦谤我言如来自食，彼愚痴人成大罪障，长夜堕于无利益处、无<a="/rmgjc/shengren.html" class="keylink" target="_blank">圣人</a>处、不闻法处，亦不得见现在、未来贤圣<a="/rmgjc/dizi.html" class="keylink" target="_blank">弟子</a>，况得见诸佛如来？&rsquo;&lsquo;大慧。世无有肉非是<a="/rmgjc/zisha.html" class="keylink" target="_blank">自杀</a>亦非他杀。心不疑杀而可食者。以是义故我许声闻食如是肉。大慧。未来之世有愚痴人。于我法中而为<a="http://www.foyan.org/fjdy/172.html" class="keylink" target="_blank">出家</a>。妄说毗尼坏乱<a="/rmgjc/zhengfa.html" class="keylink" target="_blank">正法</a>。诽谤于我言听食肉亦自曾食。大慧。我若听许声闻食肉。我则非是住慈心者。修观行者。行头陀者。趣大乘者。云何而劝诸善男子及善女人。于诸众生生一子想断一切肉。大慧。我于诸处说遮十种许三种者。是渐禁断令其修学。今此经中自死他杀。凡是肉者一切悉断。大慧。我不曾许弟子食肉。亦不现许亦不当许。大慧。凡是肉食于出家人悉是不净。&rsquo;</p>
<p>　　《大般<a="/rmgjc/niepan.html" class="keylink" target="_blank">涅槃</a>经》。卷四</p>
<p>　　&lsquo;善男子。从今日始不听声闻弟子食肉。若受檀越信施之时。应观是食如子肉想。迦叶菩萨复白佛言。<a="/rmgjc/shizun.html" class="keylink" target="_blank">世尊</a>。云何如来不听食肉。善男子。夫食肉者断大慈种。迦叶又言。如来何故。先听<a="/rmgjc/biqiu.html" class="keylink" target="_blank">比丘</a>食三种净肉。迦叶。是三种净肉随事渐制。迦叶菩萨复白佛言。世尊。何因缘故。十种不净乃至九种清净而复不听。佛告迦叶。亦是因事渐次而制当知即是现断肉义。&rsquo;&lsquo;迦叶。我从今日制诸弟子。不得复食一切肉也。迦叶。其食肉者。若行若住若坐若卧。一切众生闻其肉气悉生恐怖。譬如有人近师子已。众人见之闻师子臭亦生恐怖。&rsquo;</p>
<p>　　《央掘魔罗经》卷四：</p>
<p>　　&lsquo;文殊师利白佛言：&ldquo;世尊！因如来藏故，诸佛不食肉耶？&rsquo;佛言：&lsquo;如是，一切众生无始<a="/rmgjc/shengsi.html" class="keylink" target="_blank">生死</a>、生生轮转，无非父母兄弟姊妹，犹如伎儿变易无常；自肉他肉则是一肉，是故诸佛悉不食肉。复次，文殊师利！一切众生界、我界，即是一界；所宅之肉即是一肉，是故诸佛悉不食肉。&rdquo;&rsquo;</p>
<p>　　《楞严经》四种清净明诲：</p>
<p>　　我灭度后。末法之中。多此鬼神。炽盛<a="/rmgjc/shijian.html" class="keylink" target="_blank">世间</a>。自言食肉得菩提路。阿难。我令比丘食五净肉。此肉皆我神力化生。本无命根。汝<a="/rmgjc/poluomen.html" class="keylink" target="_blank">婆罗门</a>。地多蒸湿。加以砂石。草菜不生。我以大悲神力所加。因大慈悲假名为肉。汝得其味。奈何如来灭度之后。食众生肉。名为释子。汝等当知。是食肉人。纵得心开似三摩地。皆大罗刹。报终必沉生死<a="/rmgjc/kuhai.html" class="keylink" target="_blank">苦海</a>。非<a="/rmgjc/fodizi.html" class="keylink" target="_blank">佛弟子</a>。如是之人。相杀相吞。相食未已。云何是人得出<a="/rmgjc/sanjie.html" class="keylink" target="_blank">三界</a>。</p>
<p>　　《梵网经》：</p>
<p>　　夫食肉者，断大悲种子，非<a="/rmgjc/shamen.html" class="keylink" target="_blank">沙门</a>，非释子！</p>
</div>
</center></div><hr><hr style=' height:2px;border:none;border-top:2px dotted #185598;' /><script charset='utf-8' src='../js/hui2.js'></script></body></html> 