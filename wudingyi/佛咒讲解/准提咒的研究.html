<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,准提咒的研究' />
<link href='../css/3.css' rel='stylesheet' type='text/css'></head><body><script charset='utf-8' src='../js/hengfu.js'></script><script charset='utf-8' src='../js/hengfu2.js'></script><hr><center><div class='zw'>准提咒的研究</div></center><br><center><div>作者：佚名　来源：无量光明网</div></center><br><div class='zw'><center>
<p>　　一、绪论</strong></p>
<p>　　<a="/rmgjc/fotuo.html" class="keylink" target="_blank">佛陀</a><a="/rmgjc/shuofa.html" class="keylink" target="_blank">说法</a>，不出显密二门，显则广谈性相，晓悟玄理，修证法身。密乃但令持诵，不加了知，默登圣位。今此<a="/rmgjc/zhunti.html" class="keylink" target="_blank">准提</a>陀罗尼者，即经密教，即身默登佛果之大乘也。</p>
<p>　　此咒以秘密法界真如为体，不思议三密为用，一切法中之最上乘，一切教法，皆从此出，如千流万派，不出大海，<a="/rmgjc/sanzang.html" class="keylink" target="_blank">三藏</a>教海，亦不出密藏。诵此咒者，<a="/rmgjc/liudu.html" class="keylink" target="_blank">六度</a>万行，自然具足也。</p>
<p>　　然而，<a="/rmgjc/zhenyan.html" class="keylink" target="_blank">真言</a>教法，一音一字，全是无相法界，一语一默，无不从此流出，故经云：&lsquo;佛为愍念未来诸众生故，说过去七俱胝准提如来等，佛母准提陀罗尼。若有四众，受持此咒，满九十万遍，无量劫来，五无间等，一切诸罪，悉灭无余，所在生处，皆得值遇诸佛<a="/fjrw/zhufopusa/pusa/" class="keylink" target="_blank">菩萨</a>，所有资具随意充足。&rsquo;</p>
<p>　　又云：&lsquo;若有诵此陀罗尼者，乃至未坐道场，一切菩萨为其胜友。又此准提大明陀罗尼，诸佛菩萨所说，为利益一切众生无边菩提道场故。若有薄福众生无有少善根者、无有<a="/rmgjc/genqi.html" class="keylink" target="_blank">根器</a>之者、无有菩提分者；是人若得闻此准提大明陀罗尼，若读一遍即得菩提分根器芽生，何况诵持常不懈废。由此善根速成佛种，无量功德皆悉成就，无量众生远离尘垢。决定成就阿耨菩提&rsquo;</p>
<p>　　由斯可知，此咒不可思议之神力也。</p>
<p>　　二、此咒的由来</strong></p>
<p>　　此咒传来，若存若失，前后共有七译，今存者仅有四译焉。</p>
<p>　　（1）大唐<a="/rmgjc/tianzhu.html" class="keylink" target="_blank">天竺</a>三藏地婆诃罗于垂拱二年，西魏国寺译，名《佛说七俱胝佛母心大准提陀罗尼经》。末题又名&ldquo;大明咒藏&rdquo;，六万偈中，出此《七俱胝佛母心大准提陀罗尼经》一卷。</p>
<p>　　（2）唐&middot;善<a="/rmgjc/wuguo.html" class="keylink" target="_blank">无畏</a>奉诏译，名《七佛俱胝佛母心大准提陀罗尼法》，内分三部：</p>
<p>　　一、独部别行。二、七俱胝独部法。三、准提别法。案此译最为<a="/rmgjc/yuanrong.html" class="keylink" target="_blank">圆融</a>，<a="/rmgjc/xiuxing.html" class="keylink" target="_blank">修行</a>者不简在家<a="http://www.foyan.org/fjdy/172.html" class="keylink" target="_blank">出家</a>，饮酒食肉，皆可诵持也</p>
<p>　　（3）唐天竺三藏金刚智译，名《佛说七俱胝佛母准提大明陀罗尼经》。</p>
<p>　　（4）唐三藏<a="/rmgjc/shamen.html" class="keylink" target="_blank">沙门</a>不空奉诏译《七俱胝佛母所说准提陀罗尼经》。</p>
<p>　　余者有阇那岌多、天息灾、法贤等，皆有翻译。《会释》云：&lsquo;准提真言，前后数译，而不空三藏，深得密教之传，由金刚萨埵，亲于毗卢遮那佛前，受瑜伽最上乘义后，数百年传于龙树，龙树传龙智，智传金刚智，智来震旦，以五部瑜伽，及毗卢遮那经、苏悉轨范，授与不空三藏。及金刚智灭度后，三藏奉其遗教，复游天竺诸国，增广其学，于师子国，从龙智阿阇梨，求开十八会金刚顶，及大悲胎藏之法，法化相承，自毗卢遮那如来，至于不空三藏，凡六叶矣。空既遍游天竺，复得亲传之旨，故其所译，真言仪轨，悉详备焉。&rsquo;</p>
<p>　　三、持诵的仪轨</strong></p>
<p>　　案此咒仪轨，甚繁，依经梵本有十万偈，今取准提心要，求其简便，以利初学，持咒人须立镜坛，取一新镜未曾用者，镜面向西，<a="/rmgjc/xingzhe.html" class="keylink" target="_blank">行者</a>面向东，每月十五日夜，随力设供养具，结准提印当心，咒镜一百八遍，然后照常持诵。</p>
<p>　　每日早晚，对镜焚香<a="/rmgjc/libai.html" class="keylink" target="_blank">礼拜</a>已，便观想佛母准提像，有无量光明相好一一现前。念：</p>
<p>　　&lsquo;南无七俱胝佛母大圣准提王菩萨。（三拜）</p>
<p>　　南无准提会上佛菩萨。（三拜）</p>
<p>　　南无准提会上<a="/rmgjc/hufa.html" class="keylink" target="_blank">护法</a>护咒一切圣众。（一拜）</p>
<p>　　稽首皈依苏悉帝，</p>
<p>　　头面顶礼七俱胝，</p>
<p>　　我今称赞大准提，</p>
<p>　　惟愿慈悲垂加护。（念一遍）</p>
<p>　　念七俱胝佛母心大准提陀罗尼真言曰：</p>
<p>　　&lsquo; 那么飒哆喃，（去声）三藐三勃佗，俱胝喃，（去声）怛佷也（二合）他，唵者礼主礼准泥，娑（二合）诃。&rsquo;</p>
<p>　　四、修观的手法</strong></p>
<p>　　念咒时，观想佛母准提宝像，有无量光明相好，身黄白色，结跏趺坐，坐莲花上，身佩圆光，著轻谷，如十波罗密菩萨，衣上下皆作白色，复有天衣角络璎珞，头冠臂环，皆著螺钏，檀慧著宝环，其像面有三目，十八臂，上二手作说<a="/rmgjc/faxiang.html" class="keylink" target="_blank">法相</a>，右第二手作施无畏，第三手执剑，第四手持宝鬘，第五手掌俱缘，第六手持钺斧，第七手执钩，第八手执金刚杵，第九手持<a="/rmgjc/nianzhu.html" class="keylink" target="_blank">念珠</a>，左第二手执如意宝幢，第三手持开敷红莲花，第四手军持，第五手罥索，第六手持轮，第七手商佉，第八手贤瓶，第九手掌般若梵夹。莲花下观想水池，池中有难陀龙王，坞波罗陀龙王，拓莲花座。左边有持诵者，手持香炉，瞻仰圣者，准提佛母矜愍持诵人，眼下顾视。上有二净居天子，一名俱素陀天子，手持花鬘向下，承空而来，供养圣者，此为观法之大略也。</p>
<p>　　若不能作如是观者，随意所便，谛观一物，（十八臂所执法物）则念虑诚一，杂妄不生，是谓意密，加以诵咒为口密，结印为身密，是谓三密相应。上根持诵，方能有此，久不间断，则获福广大，即于此生，得进菩提矣。</p>
<p>　　次结印，案七俱胝佛母准提陀罗尼念诵法中，共有印契二十，若上智利根，好乐广文，不妨依照修学。今为方便起见，引发初心，只结根本印，用两手无名指并小指相叉于内，两中指直竖相拄，两头指屈附中指第二节，两大拇指并捻右手无名指中节，根本印成矣。</p>
<p>　　五、此咒的真义</strong></p>
<p>　　经云：&lsquo;应思维字种子字义&rsquo;自唵字至贺字，此九圣字，能生一切字，故曰种子。若得唵字门，秘密相应，即德诸佛无尽法藏，即悟一切，法本不生除，而达诸法实相，则一切行愿，皆悉满足。九言义者：</p>
<p>　　&lsquo;唵&rsquo;字者，是三身义，亦是一切法本不生义。</p>
<p>　　智译云：唵字门者，是流注不生不灭义。复于一切法为最胜义。</p>
<p>　　&lsquo;者&rsquo;字者，一切法不生不灭义。</p>
<p>　　智译云：于一切法是无行义</p>
<p>　　&lsquo;礼&rsquo;字者，一切法相无所得义。</p>
<p>　　智译云：于一切法是无相义</p>
<p>　　&lsquo;主&rsquo;字者，一切法无生灭义。</p>
<p>　　智译云：于一切法是无起住义</p>
<p>　　&lsquo;礼&rsquo;字者，一切法无垢义。</p>
<p>　　智译云：于一切法是无好义</p>
<p>　　&lsquo;准&rsquo;字者，一切法无等觉义。</p>
<p>　　智译云：（相同）</p>
<p>　　&lsquo;泥&rsquo;字者，一切法无取舍义。</p>
<p>　　智译云：（相同）</p>
<p>　　&lsquo;娑[口*缚](二合)&rsquo;字者，一切法平等无言说义。</p>
<p>　　智译云：（相同）</p>
<p>　　&lsquo;贺&rsquo;字者，一切法无因义。</p>
<p>　　智译云：于一切法是无因、寂静、无住<a="/rmgjc/niepan.html" class="keylink" target="_blank">涅槃</a>义。</p>
<p>　　由一切法，本不生故，即得不生不灭。由不生不灭故，即得相无所得。由相无所得故，即得无生灭。由无生灭故，即得无垢。由无垢故，即得无等觉。由无等觉故，即得无取舍。由无取舍故，即得平等无言说。由平等无言说故，即得无因、无果、般若相应无所得，以为方便，入胜义谛，则证法界真如，皆以此为三摩地也。</p>
<p>　　金刚智译云：</p>
<p>　　结根本契成，即想自身，犹若释迦如来，三十二相、八十种好、紫磨金色<a="/rmgjc/yuanman.html" class="keylink" target="_blank">圆满</a>身光。想已以手契，触头上布唵字，触眼中布折字，一一依字次第，乃至两足皆以契触布之。</p>
<p>　　次说陀罗尼字想布于身法</p>
<p>　　唵想安头上。其色白如月。放于无量光。除灭一切障。即同佛菩萨。摩是人顶上</p>
<p>　　折字安两目。其色如日月。为照诸愚暗 。能发深慧明</p>
<p>　　隶字安颈上。色如绀琉璃 。能显诸色相。渐具如来智</p>
<p>　　主字想安心。其色如皎素。犹心清净故。速达菩提路</p>
<p>　　隶字安两肩。色黄如金色。犹观是色相。能被精进甲</p>
<p>　　准字想齐中。其色妙黄白。速令登道场。不退菩提故</p>
<p>　　提字安两髀。其色如浅黄。速证菩提道。得坐金刚座</p>
<p>　　莎[口*缚]字两胫。其状作赤黄。常能想是字。速得转法轮</p>
<p>　　诃字置两足。其色犹满月。行者作是想。速得达圆寂</p>
<p>　　如是布字想念色。便成准提胜法门</p>
<p>　　亦名本尊真实相。能灭诸罪得吉祥</p>
<p>　　犹如金刚坚固聚。是名准提胜上法</p>
<p>　　若常如是修行者。当知是人速悉地</p>
<p>　　观想梵字，所有功德，不可思议，每一梵字，即体是诸佛菩萨身心故。或有不能想得梵字者，但只专心持诵亦具一切三昧。故大悲<a="http://www.gming.org/fojing/xinjing/" class="keylink" target="_blank">心经</a>云：&lsquo;陀罗尼是<a="/rmgjc/chanding.html" class="keylink" target="_blank">禅定</a>藏。百千三昧常现前故。&rsquo;若人专心持诵，一切罪障，皆得灭除，无量福慧自然增长。</p>
<p>　　六、诵咒的成验</strong></p>
<p>　　佛言：若一心静思诵此咒，满九万遍，无量劫造十恶五逆，四重五无间罪，悉皆消灭，所生之处，常遇菩萨，丰饶财宝，诵满二十六万遍，乃至四十六万遍，世出世法，无不称遂，便于梦中，见佛菩萨，及以华果，口吐黑物，饮吃白物，即知成就。或梦见自身，腾空<a="/rmgjc/zizai.html" class="keylink" target="_blank">自在</a>，或渡大海，或浮江河，或上楼台高树，或登白山，或乘师子白马白象，或梦见好华果，或梦见著黄衣白衣，或梦吞日月等，即是无始罪灭之相。或梦见佛像，或闻法音，或觉自身巍巍高大，或齿落重生，或发白返黑，或贪嗔痴心，自然消灭，或总持不忘，一字能演多义，或智慧顿生，自然通晓一切经律论，或一切三昧法门，自然现前，或福德顿高，四众归仰。若逢如上之事，但是福慧增长，近成就相，莫生疑惑之心，勿起取著之念，更须策发三业，加功诵持，不得宣说咒中境界，炫卖与人，不为名利敬赞，而宣说之，否则，虽有如是之力，未免堕落魔外也。</p>
<p>　　七、此咒的<a="/rmgjc/shusheng.html" class="keylink" target="_blank">殊胜</a></strong></p>
<p>　　<a="/fozhou/zhuntizhou/" class="keylink" target="_blank">准提咒</a>之殊胜，有三种，不同余咒。</p>
<p>　　（1）准提咒，总含一切诸真言故，一切真言，不能含准提，如大海能摄百川，百川不摄大海。</p>
<p>　　（2）准提坛法，人易办故，但以一新镜，未曾用者，便是坛法，不同余咒，建办坛法，须得拣选净处，香泥涂地，广造佛像，多用供具，方能成就。</p>
<p>　　（3）为不拣染净得诵持故，不问在家出家，饮酒食肉，有妻子等，皆能持诵，因为今时，俗流之辈，带妻挟子，饮酒啖肉，是为常业，虽逢善知识教示，习性难以改革，若不用此大不思议咒法救脱，如是人等，何日得出<a="/rmgjc/shengsi.html" class="keylink" target="_blank">生死</a>，不同余咒，须要持戒，方得诵习。</p>
<p>　　又《大教王经》云：&lsquo;七俱胝如来三身赞，说准提菩萨真言，能度一切贤圣，若人持诵，一切所求，悉得成就，不久证得，大准提果。是知准提真言，密藏之中，最为第一，是真言之母，神咒之王也。&rsquo;</p>
<p>　　八、结论</strong></p>
<p>　　经云：佛国无诸女人，解之者曰，女人作佛者，皆变成佛相，不复有女人旧相也。而准提王，独以佛母名者何哉？一日瞻拜之下，忽有思曰，母者养育之义也；慈爱之称也。盖父师之督责，不能施于有生之初，母氏之劬劳，偏能适其赤子之性，诸佛之戒律甚严，父师教诲之道也，准提之接引甚宽，母氏慈祥之德也。何者？诸佛欲众生之出世也，必严其防而正告之曰，人生好色者，不能成佛，尔之妻子，不必有也；人生残忍者，不能成佛，尔于有情之肉，不必食也；人生迷乱其性者，不能成佛，尔于清酒美醴，不必染指而沾唇也；其教可谓严矣！于是众生，能者从之，不能者去之。</p>
<p>　　准提王虑其从之者少，去之者多也。因立一法，以诱之，曰：尔能从我教，我听尔有妻子也，但勿邪淫足矣；尔能从我教，吾听尔食肉以果腹也，但一月中，斋戒数日足矣；尔能从我教，吾听尔取旨酒，而少尝之也，但令温克不沉湎焉亦足矣；若尔不信，我将尔所欲求，如官爵，如眷属，如宝珠仙药之难致者，第从我教而诵吾咒，皆可大慰其怀，来我教不以饮酒食肉有妻子之故，而拒绝于尔也。亦见我教之宽而可从乎？于是众生之从佛者，闻准提之名，而信之向之；即众生之不从佛者，亦闻准提之名，而信之向之。何也？人情畏父师之严，乐母氏之宽，故<a="/rmgjc/shizun.html" class="keylink" target="_blank">世尊</a>之法，人畏其难，准提之法，人乐其宽，此佛母之名所由来也欤！虽然，立教者既宽，而奉教者又欲严，必体慈母爱子之心，如临深渊，如履薄冰，有善必进，有过必知而改，然后可以立身而成佛耳。倘恃母氏之宽而放责也，遂肆情欲以自陷于罪戾，虽有圣善之母而不能济其苦，是可悲也！是可畏也！</p>
<p>　　民国二十二年，六月六日，于世界佛苑图书馆</p>
</div>
</center></div><hr><script charset='utf-8' src='../js/hui2.js'></script></body></html> 