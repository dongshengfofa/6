<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,印光大师关于大悲咒的开示' />
<link href='../css/3.css' rel='stylesheet' type='text/css'></head><body><script charset='utf-8' src='../js/hengfu.js'></script><script charset='utf-8' src='../js/hengfu2.js'></script><hr><center><div class='zw'>印光大师关于大悲咒的开示</div></center><br><center><div>作者：佚名　来源：无量光明网</div></center><br><div class='zw'><center>
<p style="text-align: center"><img alt="印光大师关于大悲咒的开示" src="./images/印光大师关于大悲咒的开示.jpg" style="width: 484px; height: 300px" title="印光大师关于大悲咒的开示" /></p>
续编卷下学医发隐（民二十七年为<a="/rmgjc/dizi.html" class="keylink" target="_blank">弟子</a>朱清泰说）</h2>
<p>　　佛为大医王，普治众生身心<a="/rmgjc/shengsi.html" class="keylink" target="_blank">生死</a>等病。然生死大病，由心而起，故先以治心病为前导。果能依法修持，则身病即可随之而愈。身病有三，一宿业，二内伤，三外感。此三种病，唯宿业难治。倘能竭诚尽敬，发自利利他之大菩提心，念南无阿弥陀佛，及念南无<a="/fjgs/gygs/243621.html" class="keylink" target="_blank">观世音菩萨</a>圣号，<a="/rmgjc/chaodu.html" class="keylink" target="_blank">超度</a>宿世所害之怨家对头，彼若离苦得乐，病者即可业消病愈。不但不复为祟，反感超度之恩，而阴为护佑。凡婴此病，及医此病者，均不可不知此义。二内伤，或用心过度，或于酒，色，财，气，各有嗜好。若能敦伦尽分，闲邪存诚，诸恶莫作，众善奉行，兼用药治，必易痊愈。倘不注意于根本，唯仗医药，亦难见效。纵效，亦不能永不复发。三外感，但能依前内伤所说之法而行，纵有外受风寒暑湿之患，亦极易治。若不注意于惩忿窒欲，闲邪存诚，即外感亦不易治。以根本受伤，徒治枝末，殊难得益。所以<a="/rmgjc/shengren.html" class="keylink" target="_blank">圣人</a>致治于未乱，保身于未病，虽无治保之奇绩，其为治保也大矣。余素不知医，颇欲世人咸皆无病，日持<a="/fozhou/dabeizhou/" class="keylink" target="_blank">大悲咒</a>，加持净水。有久婴痼疾，中西医士均不能治者，令其戒杀护生，吃素<a="/rmgjc/nianfo.html" class="keylink" target="_blank">念佛</a>，及念观音。果真至诚，即可立刻回机，不久自愈。纵不即愈，决无加重之理。且能消除恶业，增长善根，又无所费。汝欲学医，虽以针灸药品为事，须以大菩提心，常以佛<a="/fjrw/zhufopusa/pusa/" class="keylink" target="_blank">菩萨</a>圣号，及大悲咒，普为自他持诵。以期彼此同获现生身心安乐，临终决生西方。则不负为<a="/rmgjc/fodizi.html" class="keylink" target="_blank">佛弟子</a>，随分随力，普利自他之道。若如世之庸医，唯期得利，不以救人病苦为事。纵令财发巨万，亦只得其自身永堕恶道，子孙或成败类，或竟灭绝。徒得自利利他之机，反成害人害自之果，可不哀哉，可不畏哉。感应篇云，祸福无门，唯人自召。独世之大聪明人，多多皆是欲得福乐，反召祸殃。汝能不随彼流，当可得大国手之名实，否则便是民贼而已。何取何捨，祈自择焉。</p>
续编卷上复吴沧洲<a="/fjrw/jsrw/" class="keylink" target="_blank">居士</a>书三（民国二十年）</h2>
<p>　　时疫流行，妻子罹病，当令彼等，各各志诚念南无观世音菩萨。汝若会念大悲咒，当加持大悲水令服，自可痊愈，正不必汲汲于医疗也。</p>
续编卷上复朱南圃居士书（民国二十年）</h2>
<p>　　大悲咒，若恳切至诚念之，即有不测之感应。若向学<a="/rmgjc/mizong.html" class="keylink" target="_blank">密宗</a>者求其读法，亦非不可。但学密宗者，多多不注重于念佛求生西方，或恐为彼夺其现生往生之志，以期现身成佛耳。现身成佛，谈何容易。若认做决定实能，则恐佛尚未成，魔已先成。以凡滥圣，躁妄虚夸之流，多多犯此种病，不可不知。<a="/fjrw/zcrw/pubazhaxirenboqie/30193.html" class="keylink" target="_blank">闭关修行</a>虽好，在家固宜<a="/rmgjc/suiyuan.html" class="keylink" target="_blank">随缘</a>随分，自行化他，为最合机，何必以<a="/rmgjc/biguan.html" class="keylink" target="_blank">闭关</a>为事也。若有家累，强欲闭关，反为障碍。所言预锡珍秘，不知<a="/rmgjc/jingtufamen.html" class="keylink" target="_blank">净土法门</a>，绝无所秘。若有口传心授之秘，（竭诚尽敬，为<a="/rmgjc/xuefo.html" class="keylink" target="_blank">学佛</a>之无上秘法，当为一切人说之。不致力于此法，即是捨本逐末。）便是魔外，不是佛子矣。密宗，则有秘传，然不若<a="/rmgjc/jingtu.html" class="keylink" target="_blank">净土</a>之为直捷稳当也。汝勿以现身成佛等大话自期，则必能仗佛慈力，带业往生。若欲现身成佛，或恐佛未能成，往生亦不可得，则两头成空，为可虑也。</p>
续编卷上复游有维居士书（民国二十六年）</h2>
<p>　　光现在已是苦不堪言，目力精神均不给。日间尚有人来，又有四方之信，勿道复，看也要许多工夫。光在普陀，由光绪十九年，至民国五年，二十余年颇安乐。经年无一人来会，无一信来投。自民国六年，王幼农，以一信印数千，徐蔚如，以三信印数千。次年又印文钞。从兹一人传虚，万人传实。又以不自量，刻排各书，以期利人。二十年来，直是专为人忙。今老矣，且以闭关作躲烦计。至朝暮功课，依<a="/rmgjc/conglin.html" class="keylink" target="_blank">丛林</a>全堂功课外，每晚加念大悲咒，五十，或二十五遍。此外有空则念佛，不记数，以记数费力故。</p>
续编卷上复江易园居士书四（民国二十五年）</h2>
<p>　　今为慎修，与令爱有贞，各寄大悲香灰一包。此灰加持三月多久。每日少则诵五十遍，多则七十五遍。系大饼干桶贮之，一桶约十余斤，约计诵持大悲咒有六七千遍。此一包灰，可作二三百次冲服。初冲时，当取二十分之一，放于大碗中，用开水冲之，搅搅，候灰质沉下，将水灌于壶中，瓶中，日三服之。宜吃素，常念南无观世音圣号，必有神效。病大好后，当少冲，不必照前取二十分之一也。若不信，不志诚，则无效。富贵人多病，一则一事不肯操作，血脉便不周流。二则多食血肉诸品，若遇一有毒者，则其祸不小，或致殒命。即无毒之物，由杀时恨心所结，故带毒性。虽不能即时药杀人，然其毒积久，必发而为疮为病。张沉氏，肯令慎修戒杀吃素，其痰病当可即愈矣。所余之灰，当供于<a="/rmgjc/fokan.html" class="keylink" target="_blank">佛龛</a>之下一边，或挂于高洁之处，以待不时之需，及随便救济危险之症，不可亵渎。所冲过之灰质，宜加水泼于屋上，以示敬重。此即干大悲水，可以寄远方，可以留岁月。当地非极危险之症，不肯与也。</p>
续编卷上复郑棐谌居士书（民国二十六年）</h2>
<p>　　时局危险万分。陈仲美，当先令注重在吃素念佛，求生西方。当此时期，只好认真修持，不宜泛泛然研究，以死生存亡就在眼前。若只泛泛然研究，在种善根边则有，在了生死边则无矣。念佛之外，兼念观音圣号，以期息战免难。必须如救头燃之诚，方有感格。纵国运不能即转，而自己决可蒙三宝加被，履险如夷也。所开书外，加文钞，息灾会开示，真安笔记。劝念观音文，张公馆想早寄到。今附数张，祈为知交说之。苏州虽屡被炸，有劝光他徙者，光以死生有命，与其路上受惊吓，何如安住不动，受炸而死之安乐乎，以故概以此辞。日唯念佛，念观音，念大悲咒，以为护国护民护己之据。如定业难逃，炸死，随即往生，亦所愿也。唯厌闻他徙之说，以其是苦上加苦也。</p>
续编卷上复刘惠民居士书五</h2>
<p>　　（法名德惠○民国二十一年起，至二十八年止。节录汇钞。）</p>
<p>　　（其四）令友之女病已愈，亦其祖母之诚心所感。凡服大悲咒水，至诚者则必灵，不诚则难见效。</p>
三编卷二复边无居士书一</h2>
<p>　　沪战虽烈，光了无所畏。不但贵地不肯去，即灵岩山亦不肯去。今住于飞机长来之地，日诵大悲咒，念佛念观音。尚不敢住而逃之远方，岂不令人见诮。若光只孤孑一人，去住均无关系，况尚有弘化社事。光虽非寺之住持，然诸事皆以我为主。主人去，他人或亦各去，则其事便成废弛。于<a="/rmgjc/liutong.html" class="keylink" target="_blank">流通</a>益世益人之经书事，大有关系。若大劫临头，大家同归于尽，光与之同死，亦分所应尔也。（廿六年八月初四） </div>
<div class="box24 marginT15">
<a class="a1" href="http://www.gming.org/fozhou/dabeizhou/53297.html" target="_self">上一页</a> <span>1</span> <a="http://www.gming.org/fozhou/dabeizhou/53297_2.html" target="_self">2</a> <a class="a1" href="http://www.gming.org/fozhou/dabeizhou/53297_2.html" target="_self">下一页</a>
</div>
</center></div><hr><script charset='utf-8' src='../js/hui2.js'></script></body></html> 