<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,楞严咒之论' />
<link href='../css/3.css' rel='stylesheet' type='text/css'></head><body><script charset='utf-8' src='../js/hengfu.js'></script><script charset='utf-8' src='../js/hengfu2.js'></script><hr><center><div class='zw'>楞严咒之论</div></center><br><center><div>作者：佚名　来源：无量光明网</div></center><br><div class='zw'><center>
<p style="text-align: center"><img alt="楞严咒之论" src="./images/楞严咒之论.jpg" style="width: 484px; height: 300px" title="楞严咒之论" /></p>
一、论究竟</h2>
<p>　　阿难。是佛顶光聚，悉怛多般怛罗，秘密伽陀，微妙章句。出生十方一切诸佛。十方如来，因此咒心，得成无上正遍知觉。</p>
二、论除魔</h2>
<p>　　十方如来，执此咒心，降伏诸魔，制诸外道。</p>
三、论功德</h2>
<p>　　此诸众生，纵其自身不作福业，十方如来所有功德，悉与此人。由是得于恒河沙阿僧祇不可说不可说劫，常与诸佛同生一处。无量功德，如恶叉聚。同处熏修，永无分散。</p>
四、论灭罪</h2>
<p>　　阿难。是善男子持此咒时。设犯禁戒于未受时。持咒之后。众<a="/rmgjc/pojie.html" class="keylink" target="_blank">破戒</a>罪，无问轻重，一时销灭。纵经饮酒，食啖五辛，种种不净，一切诸佛<a="/fjrw/zhufopusa/pusa/" class="keylink" target="_blank">菩萨</a>金刚天仙鬼神不将为过。设著不净破弊衣服。一行一住悉同清净。纵不作坛，不入道场，亦不行道，诵持此咒，还同入坛行道功德，无有异也。若造五逆无间重罪，及诸<a="/rmgjc/biqiu.html" class="keylink" target="_blank">比丘</a><a="/rmgjc/biqiuni.html" class="keylink" target="_blank">比丘尼</a>四弃八弃，诵此咒已，如是重业，犹如猛风吹散沙聚悉皆灭除，更无毫发。</p>
<p>　　阿难。若有众生，从无量无数劫来，所有一切轻重罪障，从前世来未及忏悔。若能读诵书写此咒，身上带持，若安住处庄宅园馆。如是积业，犹汤销雪。不久皆得悟无生忍。</p>
五、论所愿</h2>
<p>　　复次阿难。若有女人，未生男女，欲求孕者。若能至心忆念斯咒。或能身上带此悉怛多般怛啰者。便生福德智慧男女。求长命者，即得长命，欲求果报速<a="/rmgjc/yuanman.html" class="keylink" target="_blank">圆满</a>者，速得圆满。身命色力，亦复如是。</p>
六、往生《应往生<a="/rmgjc/jileshijie.html" class="keylink" target="_blank">极乐世界</a>一生毕竟佛事》</h2>
<p>　　命终之后，随愿往生十方国土。必定不生边地下贱，何况杂形。</p>
七、<a="/rmgjc/hufa.html" class="keylink" target="_blank">护法</a>势力</h2>
<p>　　说是语已。会中无量百千金刚，一时佛前合掌顶礼，而白佛言：如佛所说。我当诚心保护如是修菩提者。尔时梵王、并天帝释、四天大王，亦于佛前同时顶礼，而白佛言：审有如是修学善人，我当尽心至诚保护，令其一生所作如愿。复有无量药叉大将、诸罗刹王、富单那王、鸠槃茶王、毗舍遮王、频那夜迦、诸大鬼王、及诸鬼帅，亦于佛前合掌顶礼。我亦誓愿护持是人，令菩提心速得圆满。复有无量日月天子，风师雨师，云师雷师，并电伯等，年岁巡官，诸星眷属，亦于会中顶<a="/rmgjc/lifo.html" class="keylink" target="_blank">礼佛</a>足，而白佛言：我亦保护是<a="/rmgjc/xiuxing.html" class="keylink" target="_blank">修行</a>人，安立道场，得无所畏。复有无量山神海神，一切土地水陆空行，万物精只，并风神王，无<a="/rmgjc/sejie.html" class="keylink" target="_blank">色界</a>天，于如来前，同时稽首而白佛言：我亦保护是修行人，得成菩提，永无魔事。尔时八万四千那由他恒河沙俱胝金刚藏王菩萨，在大会中，即从座起，顶礼佛足而白佛言：<a="/rmgjc/shizun.html" class="keylink" target="_blank">世尊</a>。如我等辈所修功业，久成菩提，不取<a="/rmgjc/niepan.html" class="keylink" target="_blank">涅槃</a>，常随此咒，救护末世修三摩提正修<a="/rmgjc/xingzhe.html" class="keylink" target="_blank">行者</a>。世尊。如是修心求正定人，若在道场及余经行，乃至散心游戏聚落，我等徒众，常当随从侍卫此人。纵令魔王大<a="/rmgjc/zizai.html" class="keylink" target="_blank">自在</a>天，求其方便，终不可得。诸小鬼神，去此善人十由旬外。除彼发心乐修禅者。</p>
八、论自在</h2>
<p>　　十方如来，乘此咒心，坐宝莲华，应微尘国。</p>
九、论<a="/rmgjc/shuofa.html" class="keylink" target="_blank">说法</a></h2>
<p>　　十方如来，含此咒心，于微尘国转大法-轮。</p>
十、论受记</h2>
<p>　　十方如来，持此咒心，能于十方摩顶授记。自果未成，亦于十方蒙佛授记。</p>
十一、论大慈大悲救苦救难</h2>
<p>　　依此咒心，能于十方拔济群苦。所谓<a="/rmgjc/diyu.html" class="keylink" target="_blank">地狱</a>饿鬼畜生，盲聋喑哑，怨憎会苦、爱别离苦、求不得苦、五阴炽盛，大小诸横同时<a="/rmgjc/jietuo.html" class="keylink" target="_blank">解脱</a>。贼难兵难、王难狱难、风火水难、饥渴贫穷，应念销散。</p>
十二、论地位</h2>
<p>　　十方如来，随此咒心，能于十方事善知识，四威仪中供养如意。恒沙如来会中，推为大法王子。</p>
十三、论救亲</h2>
<p>　　十方如来，行此咒心，能于十方摄受亲因，令诸小乘闻秘密藏，不生惊怖。</p>
十四、论成佛</h2>
<p>　　十方如来，诵此咒心，成无上觉，坐菩提树，入大涅槃。</p>
十五、论成佛后</h2>
<p>　　十方如来，传此咒心，于灭度后付佛<a="/rmgjc/fashi.html" class="keylink" target="_blank">法事</a>，究竟住持，严净戒律，悉得清净。若我说是佛顶光聚般怛罗咒，从旦至暮，音声相联，字句中间，亦不重迭，经恒沙劫终不能尽。亦说此咒名如来顶。汝等有学，未尽轮回，发心至诚取阿<a="/fjrw/zhufopusa/luohan/" class="keylink" target="_blank">罗汉</a>，不持此咒而坐道场，令其身心远诸魔事，无有是处。</p>
十六、论佩带功德</h2>
<p>　　阿难。若诸世界，随所国土所有众生，随国所生桦皮贝叶纸素白（迭毛）书写此咒，贮于香囊。是人心昏，未能诵忆。或带身上。或书宅中。当知是人尽其生年，一切诸毒所不能害。</p>
十七、论得受</h2>
<p>　　阿难。我今为汝更说此咒，救护<a="/rmgjc/shijian.html" class="keylink" target="_blank">世间</a>得大<a="/rmgjc/wuguo.html" class="keylink" target="_blank">无畏</a>，成就众生出世间智。若我灭后，末世众生，有能自诵，若教他诵，当知如是诵持众生，火不能烧，水不能溺，大毒小毒所不能害。如是乃至天龙鬼神，精只魔魅，所有恶咒，皆不能著。心得正受。一切咒诅厌蛊毒药、金毒银毒、草木虫蛇万物毒气，入此人口，成<a="/rmgjc/ganlu.html" class="keylink" target="_blank">甘露</a>味。一切恶星并诸鬼神，碜心毒人，于如是人不能起恶。频那夜迦诸恶鬼王，并其眷属，皆领深恩，常加守护。</p>
十八、论金刚护法众</h2>
<p>　　阿难当知。是咒常有八万四千那由他恒河沙俱胝金刚藏王菩萨种族。一一皆有诸金刚众而为眷属，昼夜随侍。</p>
十九、论诵持此咒直到最后成佛一切处所生身</h2>
<p>　　从第一劫乃至后身，生生不生药叉罗刹，及富单那，迦吒富单那，鸠槃茶，毗舍遮等，并诸饿鬼，有形无形、有想无想、如是恶处。是善男子，若读若诵、若书若写、若带若藏，诸色供养，劫劫不生贫穷下贱不可乐处。</p>
二十、论清净</h2>
<p>　　是故能令破戒之人，戒根清净。未得戒者，令其得戒。未精进者，令得精进。无智慧者，令得智慧。不清净者，速得清净。不持斋戒，自成斋戒。</p>
二十一、论救灾</h2>
<p>　　在在处处，国土众生，随有此咒，天龙<a="/rmgjc/huanxi.html" class="keylink" target="_blank">欢喜</a>，风雨顺时，五谷丰殷，兆庶安乐。亦复能镇一切恶星，随方变怪。灾障不起。人无棋夭。杻械枷锁不著其身。昼夜安眠，常无恶梦。</p>
二十二、论<a="/rmgjc/caifu.html" class="keylink" target="_blank">财富</a></h2>
<p>　　若复有人，身具四重十波罗夷，瞬息即经此方他方阿鼻地狱，乃至穷尽十方无间，靡不经历阿难。若复有人，遍满十方所有<a="/rmgjc/xukong.html" class="keylink" target="_blank">虚空</a>，盈满七宝。持以奉上微尘诸佛，承事供养，心无虚度。于意云何。是人以此施佛因缘，得福多不。</p>
<p>　　阿难答言：虚空无尽，珍宝无边。昔有众生施佛七钱，舍身犹获转轮王位。况复现前虚空既穷，佛土充遍，皆施珍宝。穷劫思议，尚不能及。是福云何更有边际。</p>
<p>　　佛告阿难。诸佛如来，语无虚妄。若复有人，身具四重十波罗夷，瞬息即经此方他方阿鼻地狱，乃至穷尽十方无间，靡不经历。能以一念将此法门，于末劫中开示未学。是人罪障，应念销灭。变其所受地狱苦因，成安乐国。得福超越前之施人，百倍千倍千万亿倍，如是乃至算数譬喻所不能及。</p>
</div>
</center></div><hr><script charset='utf-8' src='../js/hui2.js'></script></body></html> 